<?xml version="1.0" encoding="UTF-8" ?>
<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta name="Created-with" content="Document converted in part by ConvertDoc from www.Softinterface.com" />
<meta http-equiv="Content-type" content="text/html; charset=UTF-8" />
<style type="text/css">
    
</style>
</head>
<body>
<p class="c2">
<b>ADOBE</b></p>
<br>
<p class="c2">
<b>Szoftverhasználati szerződés</b></p>
<br>
<p class="c3">
KÉRJÜK, OLVASSA EL FIGYELMESEN EZT A SZERZŐDÉST. A SZOFTVER EGÉSZÉNEK VAGY EGY RÉSZÉNEK MÁSOLÁSÁVAL,
TELEPÍTÉSÉVEL VAGY HASZNÁLATÁVAL ÖN (TOVÁBBIAKBAN „VÁSÁRLÓ”) ELFOGADJA A JELEN SZERZŐDÉSBEN
FOGLALT ÖSSZES FELTÉTELT, KORLÁTOZÁS NÉLKÜL IDEÉRTVE A 4. PONTBAN FOGLALT LICENCMEGSZORÍTÁSOKAT,
A 6 ÉS 7. PONTBAN FOGLALT SZAVATOSSÁGKORLÁTOZÁST, A 8. PONTBAN FOGLALT FELELŐSSÉGKORLÁTOZÁST,
VALAMINT A 16. PONTBAN FOGLALT KÜLÖNLEGES RENDELKEZÉSEKET ÉS KIVÉTELEKET. A VÁSÁRLÓ ELFOGADJA,
HOGY A JELEN MEGÁLLAPODÁS EGYENÉRTÉKŰ BÁRMILYEN ÍRÁSBA FOGLALT, MEGTÁRGYALT, A VÁSÁRLÓ ÁLTAL
SZEMÉLYESEN ALÁÍRT SZERZŐDÉSSEL. JELEN SZERZŐDÉS ÉRVÉNYESÍTHETŐ A VÁSÁRLÓVAL SZEMBEN. AMENNYIBEN
A VÁSÁRLÓ NEM ÉRT EGYET A SZERZŐDÉS FELTÉTELEIVEL, NEM HASZNÁLHATJA A SZOFTVERT. A jelen szerződés
hatálya alá tartozhat a kiegészítő Szoftver Vásárló általi használata a jelen szerződés hatályba
lépését követően. Az ilyen kiegészítő Szoftver hivatkozni fog a jelen szerződés feltételeire.
A jelen szerződés hivatkozással magában foglalhat bármely, a Szoftver korábbi változataira
vonatkozó végfelhasználói licencszerződést.</p>
<br>
<p class="c3">
Amennyiben a Vásárló az Adobe-bal közvetlenül más írásbeli szerződést is kötött (pl. kötetfelhasználói
szerződést), az ilyen szerződés kiegészíti a jelen szerződést, illetve a jelen szerződés teljes
egészének vagy egyes részeinek a helyébe lép. A szerződés a Szoftverre HASZNÁLATI ENGEDÉLYT
ad, mely csak a jelen szerződés feltételeinek betartása esetén érvényes, A VÁSÁRLÓ NEM VÁLIK
A SZOFTVER TULAJDONOSÁVÁ. A Szoftverben foglalt vagy azon keresztül elért egyes Adobe és egyes
nem-Adobe anyagok és szolgáltatások használata egyéb feltételek alá eshet. A nem-Adobe anyagokkal
kapcsolatos tájékoztatások elérhetőek a <a target="ADB-ESG" href="http://www.adobe.com/go/thirdparty_hu">
http://www.adobe.com/go/thirdparty_hu</a> oldalon.</p>
<br>
<p class="c3">
A Szoftver AUTOMATIKUSAN CSATLAKOZTATHATJA a Vásárló Számítógépét az INTERNETHEZ. A Szoftver
igényelhet aktiválást vagy regisztrációt. További információt az aktiválásról, Internethez
kapcsolhatóságról és adatkezelésről a 14. és 16. pontban talál.</p>
<br>
<p class="c4">
<b>1. Értelmező rendelkezések.</b></p>
<br>
<p class="c5">
1.1 Amennyiben a Vásárló a jelen szerződést az Egyesült Államokban, Kanadában vagy Mexikóban
való tartózkodása során köti meg, az „Adobe” az Adobe Systems Incorporated, Delaware államban
bejegyzett társaságot jelenti, melynek címe: 345 Park Avenue, San Jose, Kalifornia 95110;
más esetekben az „Adobe” az Adobe Systems Software Ireland Limited (4-6 Riverwalk, Citywest
Business Campus, Dublin 24, Ír Köztársaság) társaságra vonatkozik.</p>
<br>
<p class="c5">
1.2 Az „Adobe Runtime(s)” az Adobe AIR, az Adobe Flash Player, a Shockwave Player vagy az
Authorware Player szoftvert jelenti.</p>
<br>
<p class="c5">
1.3 A „Kompatibilis Számítógép” olyan számítógépet jelent, amely rendelkezik a Dokumentációban
megadott, ajánlott operációs rendszerrel és hardverkonfigurációval.</p>
<br>
<p class="c5">
1.4 A „Számítógép” olyan virtuális vagy fizikai eszközt jelent, amely digitális vagy hasonló
formában információt fogad, és egy meghatározott eredmény elérése érdekében az utasítások
sorrendjének megfelelően kezel, beleértve, de nem kizárólag, az asztali számítógépeket, laptopokat,
tableteket, mobiltelefonokat, telekommunikációs eszközöket, Internethez csatlakoztatott eszközöket,
valamint a termelő, szórakoztató vagy más szoftver alkalmazások széles skáláját működtetni
képes hardver termékeket.</p>
<br>
<p class="c5">
1.5 A „Vásárló” szó alatt értendő Ön és bármely olyan jogi személy, aki megszerezte a Szoftvert,
és akinek a nevében azt használják; például - amennyiben alkalmazható - az Ön munkaadója.</p>
<br>
<p class="c5">
1.6 A „Belső Hálózat” kizárólag egy meghatározott társaság vagy hasonló üzleti vállalkozás
alkalmazottai és egyes vállalkozói (vagyis ideiglenes alkalmazottak) által hozzáférhető, zártkörű,
saját tulajdonú hálózati erőforrást jelent. A Belső Hálózat nem tartalmazza az Internetet
vagy a nyilvánosság számára elérhető egyéb hálózati közösségeket, mint például a tagságon
vagy előfizetésen alapuló csoportokat, társulásokat és hasonló szervezeteket.</p>
<br>
<p class="c5">
1.7 Az „Output Fájl” a Vásárló által a Szoftver használatával létrehozott kimeneti állományt
jelenti.</p>
<br>
<p class="c5">
1.8 Az „Engedélyezett Mennyiség” egy (1), hacsak az Adobe által adott érvényes engedély (pl.
kötetengedély) más számot nem jelöl meg.</p>
<br>
<p class="c5">
1.9 A „Szoftver” magába foglalja (a) mindazokat az információkat, amelyekről a jelen megállapodás
rendelkezik, beleértve többek között - de nem kizárólag - az alábbiakat: (i) minden szoftverállományt
és egyéb számítógépes információt; (ii) bármely, exportált fájlformátumba beágyazott vagy
Adobe Online Szolgáltatásban használt, szellemi tulajdont képező programkódot; (iii) a minta-
és készletfotókat, képeket, hangokat, grafikai könyvtárat és egyéb művészeti alkotásokat,
amelyek az Adobe szoftver tartozékai, vagy amelyeket az Adobe tett elérhetővé az Adobe weboldalán,
az Adobe szoftverekkel való használathoz, és nem az Adobe-tól külön szolgáltatásként (kivéve,
ha azon szolgáltatás keretében arról másképp rendelkeznek) vagy harmadik féltől kerültek beszerzésre
(„Tartalomállományok”); (iv) a kapcsolódó magyarázó írásos anyagokat és állományokat („Dokumentációk”);
(v) a karakterkészleteket; valamint (b) ezen információk módosított változatait és másolatait,
illetve bővítéseit, frissítéseit és kiegészítéseit, amelyeket az Adobe bármikor, külön feltételek
nélkül bocsát a Vásárló rendelkezésére (együttesen: „Frissítések”).</p>
<br>
<p class="c5">
1.10 „Terület” alatt az a körzet értendő, ahol a Vásárló telepítheti és használhatja a Szoftvert.
A fogyasztói Vásárlók esetében Terület alatt a világ minden tája értendő. A Terület kifejezetten
kizár minden USA által embargó alá helyezett országot, valamint az olyan országokat, ahol
a Vásárlónak tilos használnia a Szoftvert vagy a kapcsolódó Szolgáltatásokat. Viszonteladók
esetében a Terület a viszonteladói vagy a viszonteladó és az Adobe által kötött partnerkapcsolati
szerződésben kerül meghatározásra. Kötetengedély-programban résztvevő Vásárlók esetében a
Terület a vonatkozó program feltételeiben kerül meghatározásra (mint például a Kötetösztönző
Terv Feltételei). Az ilyen viszonteladói szerződés vagy program bármely területi meghatározása
felülírja a jelen szerződésben foglalt meghatározást.</p>
<br>
<p class="c4">
<b>2. Szoftverhasználati jog; Tagság.</b></p>
<br>
<p class="c5">
2.1 Szoftverhasználati jog. A 2.1 bekezdés azokra a Vásárlókra vonatkozik, akik megvásárolták
a Szoftver licencét, de nem vásároltak tagság alapú licencet vagy szolgáltatást, például Creative
Cloud tagságot (amint az a 2.2 bekezdésben olvasható).</p>
<br>
<p class="c5">
2.1.1 Licencjogok. Amennyiben a Vásárló folyamatosan teljesíti a jelen szerződés feltételeit,
és megfizeti a vonatkozó licencdíjakat, az Adobe nem kizárólagos és korlátozott licencet ad
Vásárlónak a Szoftver telepítésére és használatára: (a) a Területen, (b) az adott licenc érvényességi
ideje alatt („Licencidő”), (c) a Licenctípus teljes hatáskörén belül a Vásárló Engedélyezett
Számú Kompatibilis Számítógépén, amint az a Dokumentációban meghatározásra került, valamint
(d) a jelen szerződés és a vonatkozó Dokumentáció feltételeinek megfelelő módon. Hacsak a
jelen szerződésben, a vonatkozó Dokumentációban vagy a vásárlás idejében másképp meghatározásra
nem kerül, a Licencidő örökre szól. A Licencidő lejáratát vagy felmondását követően a Szoftver
egészének vagy egy részének működése előzetes értesítés nélkül leállhat. A Licencidő lejáratát
vagy felmondását követően a Vásárló nem használhatja a Szoftvert, hacsak meg nem újítja a
licencet. Az ezúton biztosított licencet a 16. szakaszban található különös rendelkezések
egészítik ki, mint a bizonyos termékek és komponensek - így többek között a betűkészletszoftver,
Acrobat, After Effects, Adobe Presenter, Contribute, Flash Player, Flash Builder, Digital
Publishing Suite és Adobe Runtimes - használatára vonatkozó különös rendelkezések.</p>
<br>
<p class="c5">
2.1.2 Licenctípusok.</p>
<br>
<p class="c5">
2.1.2.1 Sorozatszám nélküli Szoftver. A sorozatszámmal el nem látott Szoftver vagy annak részei
kizárólag demonstrációs, értékelési és oktatási célból telepíthetők és használhatók bármely
számú Kompatibilis Számítógépen a szervezeti telepítési terv részeként, a Licencidő alatt,
és csak azzal a feltétellel, hogy a segítségükkel létrehozott Output Fájlokat vagy egyéb anyagokat
kizárólag belső, nem kereskedelmi és nem termelési célokra használják fel. A SOROZATSZÁM NÉLKÜLI
SZOFTVER „MEGTEKINTETT ÁLLAPOTBAN” KERÜLT ÁTADÁSRA. AZ SOROZATSZÁM NÉLKÜLI SZOFTVERREL KÉSZÍTETT
OUTPUT FÁJLOKHOZ VALÓ HOZZÁFÉRÉS ÉS AZOK HASZNÁLATA KIZÁRÓLAG A VÁSÁRLÓ SAJÁT FELELŐSSÉGÉRE
TÖRTÉNIK.</p>
<br>
<p class="c5">
2.1.2.2 Értékelőszoftver. Az „értékelési célú” vagy egyéb hasonló célra tervezett (például
külön megállapodás értelmében biztosított Szoftver vagy „EVAL” sorozatszámú) Szoftver vagy
Szoftverrészek („Értékelőszoftver”) kizárólag demonstrációs, értékelési és oktatási célból
telepíthetők és használhatók Engedélyezett Számú Kompatibilis Számítógépen, és csak azzal
a feltétellel, hogy a segítségükkel létrehozott Output Fájlokat vagy egyéb anyagokat kizárólag
belső, nem kereskedelmi és nem termelési célokra használják fel. AZ ÉRTÉKELŐSZOFTVER „MEGTEKINTETT
ÁLLAPOTBAN” KERÜLT ÁTADÁSRA. AZ ÉRTÉKELŐSZOFTVERREL KÉSZÍTETT OUTPUT FÁJLOKHOZ VALÓ HOZZÁFÉRÉS
ÉS AZOK HASZNÁLATA KIZÁRÓLAG A VÁSÁRLÓ SAJÁT FELELŐSSÉGÉRE TÖRTÉNIK.</p>
<br>
<p class="c5">
2.1.2.3 Előfizetői kiadás. Az előfizetői alapon elérhető Szoftverek esetében („Előfizetői
Kiadás”) a Vásárló az Előfizetői Kiadást csak Engedélyezett Számú Kompatibilis Számítógépre
telepítheti, és csak ezeken használhatja a Licencidő alatt. Figyelembe véve az Előfizetői
Kiadáshoz Engedélyezett Számú Számítógépeket, az Adobe engedélyezheti a Vásárlónak, hogy telepítse
és használja az Előfizetői Kiadás legfrissebb verziójánál korábbi verziót és az Előfizetői
Kiadás legújabb verzióját ugyanazon a számítógépen a Licencidő alatt. A Vásárló elfogadja,
hogy az Adobe bármikor megváltoztathatja a Szoftver típusát (például adott komponenseket,
verziókat, platformokat, nyelveket, stb.), beleértve az Előfizetői Kiadást, és legcsekélyebb
mértékben sem tartozik a Vásárlónak semmilyen felelősséggel ezekért a változtatásokért. Az
Előfizetői Kiadás folyamatos használatához a következők szükségesek: (a) rendszeres internetkapcsolat,
melyen keresztül aktiválható, megújítható és érvényesíthető a licenc, (b) az Adobe vagy az
Adobe egy engedéllyel rendelkező viszonteladója nyugtával igazolja az előfizetések rendszeres
befizetését, és (c) a Vásárló elfogadja az előfizetői feltételeket és egyéb további feltételeket,
melyek elérhetőek a <a target="ADB-ESG" href="http://www.adobe.com/go/paymentterms_hu">http://www.adobe.com/go/paymentterms_hu</a>
oldalon vagy a vásárlás időpontjában. Ha az Adobe nem kapja meg a rendszeres előfizetési összeget,
vagy nem tudja időszakonként érvényesíteni a licencet, akkor a Szoftver inaktívvá válthat
további értesítés nélkül, amíg az Adobe meg nem kapja az előfizetést vagy nem érvényesíti
a licencet.
</p>
<br>
<p class="c5">
2.1.3 <b>Hordozható vagy otthoni számítógép használata. Figyelembe véve a 2.1.4 pontban található
megszorításokat, annak a Számítógépnek az elsődleges felhasználója („Elsődleges Felhasználó”),
amelyre a Szoftvert a 2.1 pont értelmében telepítették, a Szoftver második példányát - saját
kizárólagos használatra - hordozható Számítógépre vagy az otthonában található Számítógépre
telepítheti, feltéve, hogy a hordozható vagy otthoni Számítógépre telepített Szoftvert nem
használják egyidejűleg az elsődleges Számítógépen is.</b></p>
<br>
<p class="c5">
2.1.4 A Szoftver második példányának kötetengedélyesek általi használatára vonatkozó megszorítások.
Amennyiben egy felhasználó - az oktatási kötetengedélyest kivéve - a Szoftvert egy Adobe kötetengedély-program
vagy szerződés (például Adobe Volume Licensing) keretében szerezte meg, a Szoftvernek a jelen
szerződés 2.1.3 pont alapján készített második példánya csak a kötetengedélyes üzleti vállalkozásával,
illetve a kötetengedélyes érdekében használható.</p>
<br>
<p class="c5">
2.1.5 Dual-boot Platform. A Szoftver használata egyetlen operációsrendszer-platformon engedélyezett.
A Vásárlónak a Szoftver minden egyes operációsrendszer-platformon való használatához külön
engedélyt kell vásárolnia. Ha a Vásárló a Szoftvert például Mac OS és Windows operációs rendszerre
is telepíteni kívánja egy olyan eszközön, melyen mindkét operációs rendszer futtatható (azaz
dual-boot gépen), akkor a Szoftverre előzőleg két külön licencet kell szereznie. Ez abban
az esetben is igaz, ha egyazon eszközön a Szoftver két - különböző operációsrendszer-platformokra
tervezett - verzióját adják át a Vásárlónak.</p>
<br>
<p class="c5">
2.1.6 Szerveren keresztüli terjesztés. Amint azt a Dokumentáció engedélyezi, a Vásárló a Szoftver
egy képmását felmásolhatja a Belső Hálózatán belüli számítógépes állományszerverre („Szerver”)
abból a célból, hogy a Szoftvert az ugyanazon Belső Hálózathoz tartozó Számítógépekre kizárólag
a 2 pontban engedélyezett felhasználás céljára letöltse és telepítse.</p>
<br>
<p class="c5">
2.1.7 Szerverhasználat.</p>
<br>
<p class="c5">
2.1.7.1. Hacsak a Dokumentáció másképp nem engedélyezi, valamint a jelen szerződésben foglalt
licencmegszorítások figyelembe vételével, a Vásárló nem telepítheti a Szoftvert Szerveren.
Ha a vonatkozó Dokumentáció ezt engedélyezi, akkor a Vásárló telepítheti a Szoftvert Szerverre
abból a célból, hogy valamely személy számára lehetővé tegye a Szoftverhez való hozzáférést
és a Szoftver használatát az ugyanahhoz a Belső Hálózathoz tartozó egyik Számítógépről („Hálózati
Felhasználó”). Amennyiben az Adobe kifejezetten engedélyezi, a „Belső Hálózat” magában foglalhat
kifejezetten erre a célra szolgáló fizikai szervertárhellyel rendelkező honlap-szolgáltatásokat,
melyekhez csak a Vásárló férhet hozzá. Annak a Hálózati Felhasználónak, aki hozzáféréssel
rendelkezik a Szerveren ehhez a Szoftverhez, vagy azt használhatja, a megnevezése: „Szerveren
keresztüli Szoftverfelhasználó”. Sem a Szerveren keresztüli Szoftverfelhasználók teljes száma
(nem az egyidejű felhasználók száma), sem a Szerverre telepített Szoftvert elérni képes Számítógépek
teljes száma nem haladhatja meg az Engedélyezett számot. Példának okáért, ha a Vásárló 10
Szoftverlicencet vásárolt (vagyis az Engedélyezett Szám 10), és a Vásárló úgy dönt, hogy telepíti
a Szoftvert egy Szerverre, akkor a Vásárló csak 10 Szerveren keresztüli Szerverfelhasználónak
teheti lehetővé a Szoftverhez való hozzáférést (még akkor is, ha a Vásárló 10-nél több Hálózati
Felhasználóval rendelkezik, vagy a Szoftvert egyszerre 10-nél kevesebb felhasználó használja).</p>
<br>
<p class="c5">
2.1.7.2 A tisztázás kedvéért és minden korlátozás nélkül megállapítandó, hogy az előzőekben
írottak nem engedélyezik, hogy a Vásárló (közvetlenül, ill. parancsok, adatok vagy utasítások
útján) telepítse vagy elérje a Szoftvert: (a) olyan Számítógépről vagy Számítógépre, amely
nem tartozik a Belső Hálózatba, (b) Web alapú munkacsoportok vagy szolgáltatások nyilvános
helyen lehetővé tétele céljából; (c) olyan magánszemély vagy jogi személy által, aki érvényes
Adobe engedély hiányában nem jogosult a Szoftver használatára, letöltésére, másolására vagy
egyéb hasznosítására, vagy (d) valamely rendszer, munkafolyamat vagy szolgáltatás összetevőjeként,
amelyhez az Engedélyezett Mennyiségnél nagyobb számú felhasználó férhet hozzá; vagy (e) nem
egyedi felhasználó által kezdeményezett műveletekre (mint például automata kiszolgáló, amely
az adatfeldolgozást biztosítja).</p>
<br>
<p class="c5">
2.2 Tagság. A 2.2 pont azokra a Vásárlókra vonatkozik, akik tagságalapú licencet vagy szolgáltatást
vásároltak, például Creative Cloud tagságot (együttesen: „Tagságot”).</p>
<br>
<p class="c5">
2.2.1 Tagsággal kapcsolatos Adobe Online Szolgáltatások. Amennyiben a Vásárló folyamatosan
teljesíti a jelen szerződés feltételeit, és megfizeti a vonatkozó tagdíjakat, ha van ilyen,
az Adobe nem kizárólagos, Területre érvényes, korlátozott jogot ad a Vásárlónak a Szoftverhez
és a vonatkozó Adobe Online Szolgáltatásokhoz való hozzáférésre és azok használatára (további
részletekért ld. a 16.4.1. szakaszt) a Tagság részeként, figyelembe véve a jelen szerződésben
és a Kiegészítő Felhasználási Feltételekben foglalt feltételeket (amint az alább, a 14.1.3.
szakaszban meghatározásra került).</p>
<br>
<p class="c5">
2.2.2 Tagsághoz kapcsolódó Szoftverlicenc. Amennyiben a Vásárló folyamatosan teljesíti a jelen
szerződés feltételeit, és megfizeti a vonatkozó tagdíjakat, ha van ilyen, az Adobe nem kizárólagos
és korlátozott licencet ad Vásárlónak a Szoftver telepítésére és használatára: (a) a Területen,
(b) az idő alatt, míg a Tagság aktuális és aktív („Tagságidő”), valamint (c) olyan módon,
hogy az összeférhető legyen a jelen Szerződés és a vonatkozó Dokumentáció feltételeivel. A
Tagságidő lejáratát vagy felmondását követően (x) a Szoftver egy részének vagy egészének a
működése leállhat előzetes értesítés nélkül, és (y) Vásárló nem használhatja a Szoftvert,
hacsak meg nem újítja a tagságát. Az adott Szoftverhez kapcsolódó összes feltétel a jelen
szerződésben megállapított formában hatályban marad, és továbbra is érvényes lesz a Vásárlóra
és az ő Szoftverhasználatára.</p>
<br>
<p class="c5">
2.2.3 Korlátozások. A Vásárló elfogadja a következő kiegészítő feltételeket és megkötéseket
a Tagságra vonatkozólag: (a) az Adobe bármikor megváltoztathatja a Tagságban foglalt Szoftver
típusát (mint például bizonyos termékeket, összetevőket, verziókat, platformokat, nyelveket,
stb.), és legcsekélyebb mértékben sem tartozik a Vásárlónak semmilyen felelősséggel ezekért
a változtatásokért; (b) a Vásárlót kötelezhetik, hogy a Tagságidő alatt bármikor felcsatlakozhasson
az Internethez, és bejelentkezhessen; (c) a Szoftver bármikor, előzetes értesítés nélkül automatikusan
csatlakozhat az Internethez, hogy érvényesítse a Vásárló Tagságát; és (d) a Vásárló nem teheti
lehetővé vagy nem engedélyezheti másoknak, hogy Vásárlóként használják ezt a Szoftvert.</p>
<br>
<p class="c5">
2.3 Tartalomállományok. A Tartalomállományokhoz rendelt „Olvass el” állományok vagy más engedély(ek)
ellenkező rendelkezése hiányában a Vásárlók a Tartalomállományokat használhatják, megjeleníthetik,
módosíthatják, másolhatják és terjeszthetik. Ugyanakkor a Tartalomállományok nem terjeszthetők
önmagukban (vagyis olyan esetben, amikor a Tartalomállományok a forgalmazott termék elsődleges
értékét képezik), és a Tartalomállományok vagy származtatott alkotásaik tekintetében védjegyjogok
nem követelhetők. Semmilyen itt közölt tény nem befolyásolhatja a Szoftver tulajdonjogát,
mint az a 3 pontban megállapítást nyert.</p>
<br>
<p class="c5">
2.4 Mintaalkalmazási kód. A Vásárló jogosult a forráskód vagy a Szoftver azon részeinek módosítására,
amelyek kifejezetten mint mintakód (sample code), mintaalkalmazási kód (sample application
code), kóddarabok, ActionScript class files, vagy minta tartozékaként (a továbbiakban mindegyik
„Mintaalkalmazási Kód”) kerültek megjelölésre a kapcsolódó Dokumentációban, de kizárólag az
Adobe szoftverprogram által kifejlesztett weboldal, illetve weboldalhoz tartozó alkalmazások
tervezésére, készítésére és tesztelésére. A Vásárló csak abban az esetben jogosult a (módosított
vagy módosítástól mentes) Mintaalkalmazási Kód másolására és továbbadására, ha az alábbi feltételek
mindegyike teljesül: (a) a Vásárló csak a befordított objektumú Minta Alkalmazási Kódot adja
tovább a Vásárló alkalmazásával együtt, (b) a Minta Alkalmazási Kód nem lesz része semmilyen
weboldal fejlesztésére készített terméknek, valamint (c) a Vásárló az Adobe nevet, logót,
vagy bármely más Adobe védjegyet nem használja fel a terméke értékesítéséhez. A Vásárló köteles
az Adobe-ot minden olyan veszteség, kár, követelés vagy peres eljárás - ideértve az ügyvédi
munkadíjakat is - alól mentesíteni, amely a Vásárló alkalmazásának használatából vagy továbbadásából
származik, vagy annak eredménye.</p>
<br>
<p class="c5">
2.5 Programozási nyelvek. A Szoftver magában foglalhatja az ExtendScript SDK és a Pixel Bender
SDK egyes részeit. A 2 pontban foglalt korlátozások szem előtt tartásával az Adobe nem kizárólagos,
nem átruházható, jogdíjmentes engedélyt biztosít a Vásárlónak az ExtendScript SDK-ban és Pixel
Bender SDK-ban lévő elemek - kizárólag az Adobe termékekkel való működésre tervezett alkalmazási
programok belső kifejlesztésének céljára történő - felhasználására. A 2.5 pontban kifejezetten
előírtak kivételével az ExtendScript SDK vagy Pixel Bender SDK semmilyen része nem módosítható
vagy terjeszthető. A Vásárló köteles az Adobe-ot minden olyan veszteség, kár, követelés vagy
peres eljárás - ideértve az ügyvédi munkadíjakat is - alól mentesíteni, amely az ilyen terjesztésből
származik, vagy annak eredménye.</p>
<br>
<p class="c5">
2.6 Másolatok a Dokumentációról. A Vásárló a Dokumentációról csak ésszerű számú másolatot
készíthet a Vásárló saját belső használatára és a Szoftver használatával kapcsolatban.</p>
<br>
<p class="c4">
<b>3. Szellemi tulajdonjog.</b></p>
<br>
<p class="c5">
A Szoftver és a Vásárló által másolt engedélyezett példányok az Adobe Systems Incorporated
és beszállítói szellemi tulajdonai, és azok tulajdonában állnak. A Szoftver felépítése, elrendezése
és forráskódja az Adobe Systems Incorporated és beszállítói számára nagy értéket képviselő
üzleti titoknak és bizalmas információnak minősül. A Szoftvert különböző jogszabályok védik,
ideértve korlátozás nélkül az Egyesült Államok és más országok szerzői jogi törvényeit, illetve
nemzetközi egyezmények rendelkezéseit. A jelen Szerződés nem engedélyez a Vásárlónak semmilyen
szellemi tulajdonjogot, kivéve az itt kifejezetten meghatározottakat. Az Adobe és beszállítói
fenntartják a kifejezetten nem biztosított jogokat.
</p>
<br>
<p class="c4">
<b>4. Korlátozások és követelmények.</b></p>
<br>
<p class="c5">
4.1 Szerzői jogok. A Szoftver Vásárló által készített, megengedett másolatainak (beleértve
korlátozás nélkül a Dokumentációt) ugyanolyan szerzői jogi és más tulajdonjogi figyelmeztetést
kell tartalmazniuk, mint amilyen a Szoftveren vagy a Szoftverben található.</p>
<br>
<p class="c5">
4.2 A használattal kapcsolatos kötelezettségek. A Vásárló beleegyezik, hogy csak a jelen Szerződésben
engedélyezett módon, valamint csak rendeltetésszerűen és a Dokumentációban foglaltaknak megfelelően
használja a Szoftvert.</p>
<br>
<p class="c5">
4.3 Módosítások kizárása. A 2 vagy a 16 pontban kifejezetten megengedetteket kivéve a Szoftver
nem módosítható, nem változtatható meg a más környezetben való alkalmazás érdekében, nem dolgozható
át, illetve nem konvertálható más formátumba.</p>
<br>
<p class="c5">
4.4 A visszafejtés kizárása. Hacsak kifejezetten nem engedélyezi a 16.1 pont, a Vásárló kötelezettséget
vállal arra, hogy nem fordítja vissza, fejti vissza, bontja vissza, illetve próbálja más módon
feltárni a szoftver forráskódját.</p>
<br>
<p class="c5">
4.5 Együtt kínált termékek különválasztásának kizárása. A Szoftver különféle alkalmazásokat
és alkatrészeket tartalmazhat, lehetővé teheti a különböző Adobe Online Szolgáltatásokhoz
való hozzáférést, összetett platformokat és több nyelvet is támogathat, illetve több kommunikációs
eszközön és több példányban is biztosítható a Vásárló számára. Mindazonáltal a Szoftver egységes
termékként lett tervezve és átadva a Vásárlónak, hogy a Vásárló egységes termékként használja
a Számítógépeken, amint az itt engedélyezve lett. A Vásárló nem köteles a Szoftver minden
részét telepíteni, viszont a Vásárló nem választhatja szét a Szoftver összetevő részeit különböző
Számítógépeken való használathoz.</p>
<br>
<p class="c5">
4.6 Átruházás kizárása.</p>
<br>
<p class="c5">
4.6.1 A SZOFTVERHEZ FŰZŐDŐ JOGOK NEM VEHETŐK ÉS NEM ADHATÓK BÉRBE, NEM ADHATÓK EL, NEM ADHATÓK
TOVÁBB FELHASZNÁLÁSRA, NEM ENGEDMÉNYEZHETŐK ÉS NEM RUHÁZHATÓK ÁT (KORLÁTOZÁS NÉLKÜL IDEÉRTVE
A WEBES LETÖLTÉSEN KERESZTÜL SZERZETT SZOFTVEREKET), ILLETVE TILOS A SZOFTVER BÁRMELY RÉSZÉNEK
ÁTMÁSOLÁSA EGY MÁSIK MAGÁNSZEMÉLY VAGY JOGI SZEMÉLY SZÁMÍTÓGÉPÉRE, KIVÉVE A JELEN SZERZŐDÉSBEN
KIFEJEZETTEN MEGENGEDETT ESETEKET.</p>
<br>
<p class="c5">
4.6.2 Az Oktatási Célú Szoftvertermékek (amint az a 16.3. szakaszban meghatározásra kerül),
Kiadás Előtti Szoftverek (amint az a 16.2. szakaszban meghatározásra kerül), a Szoftver nem
kereskedelmi célú példányai vagy az Adobe kötetengedély-programján keresztül szerzett Szoftverek
kivételével, továbbá tekintettel a 4.6.3. szakaszra, a Vásárló tartósan átadhatja a Szoftver
használatára vonatkozó jogait másik magánszemélynek vagy jogi személynek, amennyiben: (a)
szintén átruházásra kerül (i) a jelen szerződés, (ii) a sorozatszám(ok), a Szoftver és a Szoftverrel
együtt kínált, csomagolt vagy előtelepített minden más szoftver vagy hardver, beleértve az
összes másolatot, Frissítést és Korábbi Változatot (az alábbi 5. szakasz értelmében), valamint
(iii) a betűkészlet-szoftvereknek az adott magánszemély vagy jogi személy részére készített
minden másolata; (b) Vásárló nem őriz meg a számítógépen Frissítéseket, Korábbi Változatokat
vagy másolatokat, a biztonsági másolatokat és egyéb példányokat is beleértve; illetve, ha
(c) az a személy, akire átruházták, elfogadja a jelen szerződés feltételeit és minden olyan
feltételt, amelynek alapján a Vásárló érvényes licencet szerzett a Szoftverre. További információ
a kötetfelhasználói szoftver átruházásáról a következő oldalon található: <a target="ADB-ESG"
href="http://www.adobe.com/go/volumepolicies_hu">http://www.adobe.com/go/volumepolicies_hu</a>.
</p>
<br>
<p class="c5">
4.6.3 Ha a Szoftver rendszeres aktiválást vagy regisztrációt igényel, és a Vásárló kérésére
az Adobe felmenti a Vásárlót a rendszeres aktiválás vagy regisztráció kötelezettsége alól,
akkor az Aktiválási feltételekben (amint azok a 14.3 pontban meghatározásra került) írt megszorításokon
kívül a 4.6.2 pontban közölt nem törlődő átruházás azonnal megszűnik a kérés teljesítésével.</p>
<br>
<p class="c5">
4.6.4 A fenti 4.6.2. szakaszban meghatározottak ellenére a Vásárló csak a Vásárló országán
belül tartózkodó személyre vagy jogi személyre ruházhatja át a Szoftver használati jogát,
hacsak a vonatkozó törvények erről másképp nem rendelkeznek.</p>
<br>
<p class="c5">
4.7 Szolgáltatásokat nyújtó vállalkozások kizárása. A Vásárló a Szoftvert nem használhatja
és nem ajánlhatja szolgáltatásként. A 16.6.3 pont kizárólag a betűkészlet-szoftverre vonatkozó
korlátozott kivételt tartalmaz.</p>
<br>
<p class="c5">
4.8 Adobe Runtime Korlátozások. Hacsak a 16.9. szakasz kifejezetten nem biztosítja ezt a jogot,
a Vásárló nem használhatja az Adobe Runtime-okat nem PC egységen vagy bármely más beágyazott
vagy készülék verziójú operációs rendszeren. A kétségek elkerülése végett és kizárólag példaként
említve, Adobe Runtime nem használható (a) mobil eszközökön, set-top-boxokban, kézi készülékeken,
telefonokon, játékkonzolokon, TV-ken, DVD-lejátszókon, médiaközpontokon (kivéve az XP Media
Center Editiont és annak tartozékait), elektronikus hirdetőtáblákon vagy más digitális megjelenítőkön,
internetes eszközökön vagy az Internethez kapcsolódó eszközökön, PDA-kon, orvosi eszközökön,
ATM-eken, játékgépeken, házi automata rendszerekben, kioszkban, távirányítású egységekben
vagy bármilyen más fogyasztói elektromos egységekben, (b) operátor alapú mobil, kábeles, műholdas,
vagy televíziós rendszerekben, vagy (c) más zárt rendszerű eszközökön. További információt
az Adobe Runtime használatának engedélyezéséről a következő oldalon talál: <a target="ADB-ESG"
href="http://www.adobe.com/go/licensing_hu">http://www.adobe.com/go/licensing_hu</a>.
</p>
<br>
<p class="c5">
4.9 Terület. Vásárló a Szoftvert és az Adobe Online Szolgáltatásokat kizárólag a Területen
használja, és kizárólag oly módon, ami megfelel a <a target="ADB-ESG" href="http://www.adobe.com/go/activation_hu">
http://www.adobe.com/go/activation_hu</a> oldalon található aktiválási irányelveknek. Bármilyen
ellenkező értelmű rendelkezés ellenére az olyan Vásárló, aki 1-nél nagyobb Engedélyezett Számú
licencet vásárol (vagy a Szoftver 1-nél több példányát), köteles a Szoftvert abban az országban
telepíteni vagy felhasználni, ahol a megvásárolta a licencet, kivéve, ha erről az Adobe kötetengedély-programja
másképp rendelkezik. Az Európai Gazdasági Térségben lakó Vásárló esetén az „ország” az Európai
Gazdasági Térséget jelenti. Az Adobe megszüntetheti az ezúton átadott licencet, illetve felfüggesztheti
a Tagságot vagy az Adobe Online Szolgáltatásokhoz való hozzáférést, amennyiben az Adobe megállapítja,
hogy Vásárló a Szoftvert vagy Adobe Online Szolgáltatásokat a jelen szakasz megsértésével
használja.</p>
<br>
<p class="c5">
4.10 Megkerülési tilalom. A Vásárló nem (a) használhatja a Szoftver egyetlen elemét sem a
Szoftver hozzáférésének ellenőrzését célzó technológiai intézkedések megkerülésére, illetve
(b) olyan termékek kifejlesztésére vagy terjesztésére, melyek ilyen technológiai intézkedések
megkerülésére készülnek.</p>
<br>
<p class="c4">
<b>5. Frissítések.</b></p>
<br>
<p class="c5">
Amennyiben a Szoftver az Adobe Szoftver valamely korábbi verziójának (a „Korábbi Verzió”)
frissítése, akkor a Vásárló csak abban az esetben használhatja ezt a Frissítést, ha a Korábbi
Verziót is megtartja. Ennek megfelelően amennyiben Vásárló a Frissítést a 4.6 pont szerint
érvényesen másra ruházza, a Korábbi Verziót is át kell adnia azzal együtt. Amennyiben a Vásárló
ezt a Frissítést a Korábbi Verzióval együtt használni szeretné, ezt csak azon a Számítógépen
teheti meg, amelyen a Korábbi Verziót telepítette, illetve használja. Az Adobe Korábbi Verziókkal
kapcsolatos támogatási kötelezettségei a Licencidő alatt az adott Frissítés elérhetővé válásával
megszűnhetnek. A Frissítés semmilyen más módon nem használható. Az Adobe az újabb Frissítések
engedélyezésekor további vagy eltérő feltételeket köthet ki.</p>
<br>
<p class="c4">
<b>6. Korlátozott jótállás.</b></p>
<br>
<p class="c5">
Ha másképp nem rendelkezik az Adobe és a Szoftverengedélyes között létrejött külön szerződés,
az Adobe szavatolja az olyan magánszemély vagy jogi személy számára, aki először vásárol licencet
a Szoftverre, hogy a Szoftver lényegében a hozzátartozó felhasználói kézikönyvnek megfelelően
fog működni a Szoftver átadását követően (a) 90 (kilencven) napos perióduson át vagy (b) a
Licencidő alatt („Jótállási Idő”), amelyik a kettő közül rövidebb, amennyiben Kompatibilis
Számítógépen használják. Amennyiben a Szoftver működése nem tér el lényeges mértékben a felhasználói
kézikönyvtől, a jótállás nem érvényesíthető. Ez a korlátozott jótállás nem vonatkozik a „megtekintett
állapotban”, Adobe-jótállás nélkül rendelkezésre bocsátott következő elemekre: (i) javítóprogramok;
(ii) betűkészlet-szoftver; (iii) a Szoftver kiadás előtti, próba-, induló, értékelési és termékminta-,
illetve nem kereskedelmi célú példányai; (iv) honlapok, Adobe Online Szolgáltatások; Harmadik
Felek Online Szolgáltatásai; (v) Hitelesített Dokumentumszolgáltatások (lásd a 16. szakaszt);
valamint (vi) az Adobe által ingyenesen rendelkezésre bocsátott, az Adobe valamely internetes
oldaláról letöltött bármely szoftver. A jótállási igényeket a vásárlást igazoló dokumentumokkal
együtt, a Jótállási Időn belül kell benyújtani az Adobe Ügyfélszolgálati Részlegéhez (Adobe
Customer Support Department). További információt a jótállási igényekkel kapcsolatban a következő
oldalon talál: <a target="ADB-ESG" href="http://www.adobe.com/go/support_hu">http://www.adobe.com/go/support_hu</a>.
Az Adobe és kapcsolt vállalkozásai teljes felelősséget vállalnak az ilyen jótállási igényekkel
kapcsolatban, és a Vásárló egyetlen és kizárólagos, bármely jótállás szerinti jogorvoslata
az alábbi lehetőségek közül az egyikre korlátozódik az Adobe választása szerint: a jótállási
igény alapján a Szoftver támogatása, a Szoftver kicserélése, vagy amennyiben az Adobe meghatározása
szerint sem a támogatás, sem a csere nem lehetséges, az Adobe által a Szoftverért kapott díj
visszafizetése (amennyiben volt ilyen). Vásárló csak attól az eladótól kér visszatérítést,
akitől a Szoftvert megvásárolta. A JELEN PONTBAN RÖGZÍTETT KORLÁTOZOTT SZAVATOSSÁG MEGHATÁROZOTT
JOGOKAT BIZTOSÍT A VÁSÁRLÓNAK. A TÖRVÉNY TOVÁBBI JOGOKKAL IS FELRUHÁZHATJA A VÁSÁRLÓT, DE
EZEK JOGHATÓSÁGONKÉNT ELTÉRŐK LEHETNEK. AZ ADOBE NEM KÍVÁNJA A JOGSZABÁLYBAN MEGENGEDETT MÉRTÉKEN
TÚLMENŐEN KORLÁTOZNI A VÁSÁRLÓ JÓTÁLLÁSSAL KAPCSOLATOS JOGAIT. A joghatósági rendelkezésekre
vonatkozóan, kérjük, olvassa el a 16 pontot, vagy lépjen kapcsolatba az Adobe Ügyfélszolgálatával.</p>
<br>
<p class="c4">
<b>7. Felelősség kizárása.</b>
</p>
<br>
<p class="c5">
KIZÁRÓLAG A 6 PONTBAN FOGLALT KORLÁTOZOTT SZAVATOSSÁG, VALAMINT MINDEN JOGSZABÁLYBAN ELŐÍRT
ÉS A JOGSZABÁLYOK ÉRTELMÉBEN KI NEM ZÁRHATÓ VAGY NEM KORLÁTOZHATÓ SZAVATOSSÁG ÉS JOGORVOSLAT
MINŐSÜL A SZOFTVERRE ALKALMAZHATÓ SZAVATOSSÁGNAK ÉS KIZÁRÓLAGOS JOGORVOSLATNAK. E VÁLLALT
ÉS JOGSZABÁLYBAN ELŐÍRT JÓTÁLLÁSON ÉS JOGORVOSLATON TÚLMENŐEN AZ ADOBE, ANNAK KAPCSOLT VÁLLALKOZÁSAI,
BESZÁLLÍTÓI, VALAMINT A TANÚSÍTÓ SZERVEZETEK (LÁSD A MEGHATÁROZÁST ALÁBB) NEM VÁLLALNAK -
SEM KIFEJEZETT, SEM HALLGATÓLAGOS - SZAVATOSSÁGOT, FELTÉTELT, JOGORVOSLATOT ÉS NYILATKOZATOT,
AMELYET JOGSZABÁLY VAGY SZOKÁSJOG ELŐÍR, ILLETVE SZOKÁS, HASZNÁLAT VAGY EGYÉB DOLOG MEGKÖVETEL,
IDEÉRTVE - TÖBBEK KÖZÖTT - A TELJESÍTMÉNYT, BIZTONSÁGOT, HARMADIK SZEMÉLY JOGAINAK TISZTELETBEN
TARTÁSÁT, INTEGRÁCIÓT, KERESKEDELMI FORGALOMBA HOZHATÓSÁGOT, NYUGODT HASZNÁLATI JOGOT, KIELÉGÍTŐ
MINŐSÉGET, VAGY EGY BIZONYOS CÉLNAK VALÓ MEGFELELÉST. E VÁLLALT ÉS JOGSZABÁLYBAN ELŐÍRT SZAVATOSSÁGON
ÉS JOGORVOSLATON TÚLMENŐEN A SZOFTVER, VALAMINT A HONLAPOKHOZ, AZ ADOBE VAGY HARMADIK FÉL
ÁLTAL BIZTOSÍTOTT ONLINE SZOLGÁLTATÁSOKHOZ ÉS A TANÚSÍTÓ SZERVEZET (LÁSD ALÁBB) SZOLGÁLTATÁSAIHOZ
VALÓ HOZZÁFÉRÉS MEGTEKINTETT ÁLLAPOTBAN ÉS AZ ESETLEGES HIBÁK ISMERETÉBEN KERÜL ÁTADÁSRA.
ELŐFORDULHAT, HOGY A JÓTÁLLÁS KIZÁRÁSA EGYES JOGHATÓSÁGOK ALATT NEM ÉRVÉNYES. A VÁSÁRLÓNAK
LEHETNEK OLYAN TOVÁBBI, JOGSZABÁLYBAN ELŐÍRT SZAVATOSSÁGI JOGAI IS, AMELYEK KIZÁRÁSA VAGY
AZOK ALÓLI MENTESÍTÉS NEM LEHETSÉGES. AZ ADOBE NEM KÍVÁNJA A JOGSZABÁLYBAN MEGENGEDETT MÉRTÉKEN
TÚLMENŐEN KORLÁTOZNI A VÁSÁRLÓ JÓTÁLLÁSSAL KAPCSOLATOS JOGAIT. A 7 és 8 pont rendelkezései
a jelen Szerződés - bármilyen okból történő - megszűnését követően is hatályban maradnak,
de ez nem vonja maga után azt, illetve ez alapján nem lehet folytatólagos jogot támasztani
arra, hogy a Szoftvert a jelen Szerződés megszűnését követően is használhassák.</p>
<br>
<p class="c4">
<b>8. Felelősségkorlátozás.</b></p>
<br>
<p class="c5">
A FENTI KIZÁRÓLAGOS JOGORVOSLATOT ÉS A JOGSZABÁLYOK ÉRTELMÉBEN KI NEM ZÁRHATÓ VAGY NEM KORLÁTOZHATÓ
JOGORVOSLATOT LESZÁMÍTVA SEM AZ ADOBE, SEM KAPCSOLT VÁLLALKOZÁSAI VAGY BESZÁLLÍTÓI, SEM PEDIG
A TANÚSÍTÓ SZERVEZETEK NEM TARTOZNAK KÁRTÉRÍTÉSI FELELŐSSÉGGEL A VÁSÁRLÓNAK SEMMILYEN VESZTESÉGÉRT,
KÁRÉRT, KÖVETELÉSÉRT VAGY BÁRMILYEN KÖLTSÉGÉRT, IDEÉRTVE A KÖZVETETT, ELŐRE NEM LÁTOTT VAGY
VALAMI KÖVETKEZTÉBEN ELSZENVEDETT KÁROKAT, SEM ELMARADT HASZONÉRT VAGY MEGTAKARÍTÁSOKÉRT ÉS
OLYAN KÁROKÉRT, AMELYEK A FÉLBESZAKADT ÜZLETMENET, SZEMÉLYI SÉRÜLÉS VAGY AZ ÁLTALÁBAN ELVÁRHATÓ
MAGATARTÁSTÓL ELTÉRŐ ELJÁRÁS, VAGY HARMADIK FÉL KÖVETELÉSEINEK KÖVETKEZMÉNYEI, MÉG AKKOR SEM,
HA AZ ADOBE KÉPVISELŐJÉT TÁJÉKOZTATTÁK E VESZTESÉG, KÁR, KÖVETELÉS BEKÖVETKEZTÉNEK VAGY A
KÖLTSÉGEK FELMERÜLÉSÉNEK LEHETŐSÉGÉRŐL. MINDEN ESETBEN ÉS, AMENNYIBEN ILYEN FENNÁLL, AZ ADOBE,
KAPCSOLT VÁLLALKOZÁSAI, BESZÁLLÍTÓI ÉS A TANÚSÍTÓ SZERVEZETEK TELJES FELELŐSSÉGE - A JELEN
SZERZŐDÉS ALAPJÁN ÉS AZZAL KAPCSOLATBAN - A SZOFTVERÉRT KIFIZETETT ÖSSZEGRE KORLÁTOZÓDIK.
A JELEN KORLÁTOZÁS ALKALMAZANDÓ MÉG A LÉNYEGES VAGY SÚLYOS SZERZŐDÉSSZEGÉS, ILLETVE A JELEN
SZERZŐDÉS LÉNYEGES FELTÉTELEINEK MEGSZEGÉSE ESETÉN IS. A jelen Szerződésben foglalt rendelkezések
nem korlátozzák az Adobe kártérítési felelősségét a Vásárlóval szemben olyan haláleset vagy
személyi sérülés esetén, amelyet az Adobe gondatlansága vagy megtévesztő vétkes (csalárd)
cselekménye idézett elő. Az Adobe jár el kapcsolt vállalkozásai, beszállítói és a Tanúsító
Szervezetek nevében a kötelezettségek, szavatosságok, valamint a kártérítési felelősség kizárása
és korlátozása érdekében, de csak a fent írt tekintetben és célokból.</p>
<br>
<p class="c5">
A FENTI KORLÁTOZÁSOK ÉS KIZÁRÁSOK A VÁSÁRLÓ ÁLLAMÁBAN IRÁNYADÓ JOGSZABÁLYOK ÁLTAL MEGENGEDETT
MÉRTÉKIG ALKALMAZHATÓK. ELŐFORDULHAT, HOGY EZ A FELELŐSSÉGKORLÁTOZÁS EGYES JOGHATÓSÁGOK ALATT
NEM ÉRVÉNYES. A VÁSÁRLÓNAK LEHETNEK OLYAN JOGAI, AMELYEK ALÓLI MENTESÍTÉS A FOGYASZTÓVÉDELMI
VAGY EGYÉB JOGSZABÁLYOK ÉRTELMÉBEN NEM LEHETSÉGES. AZ ADOBE NEM KÍVÁNJA A JOGSZABÁLYBAN MEGENGEDETT
MÉRTÉKEN TÚLMENŐEN KORLÁTOZNI A VÁSÁRLÓ SZAVATOSSÁGI JOGAIT VAGY JOGORVOSLATI LEHETŐSÉGEIT.
A JOGHATÓSÁGRA VONATKOZÓ RENDELKEZÉSEK TEKINTETÉBEN LÁSD A 16 PONTOT.</p>
<br>
<p class="c4">
<b>9. Kiviteli szabályok.</b></p>
<br>
<p class="c5">
Vásárló elismeri, hogy a Szoftver az Egyesült Államokban érvényes és más exportszabályozási
törvények, korlátozások és rendszabályok (gyűjtőnéven: az „Exporttörvények”) hatálya alá tartozik,
és Vásárló vállalja az Exporttörvények betartását. Ezért Vásárló sem közvetlenül, sem közvetett
módon nem szállíthatja, nem adhatja át, nem exportálhatja, és nem reexportálhatja a Szoftvert
olyan: (a) országokba, amelyek az Egyesült Államok exportkorlátozásainak hatálya alá esnek
(jelenleg ezek közé tartozik például, de nem feltétlenül kizárólag, Kuba, Irán, Észak-Korea,
Szudán és Szíria) (mindegyik „Embargó alá eső ország”); (b) végfelhasználóknak, akikről Vásárló
tudja, vagy okkal feltételezheti, hogy a Szoftvert nukleáris, vegyi vagy biológiai fegyverek,
rakétarendszerek, űrjárművek, kémrakéták vagy automata légi járműrendszerek (mindegyik „Tiltott
cél”) tervezéséhez, kifejlesztéséhez vagy gyártásához fogja felhasználni; illetve (c) végfelhasználóknak,
akiket az Egyesült Államok kormányának bármely szövetségi ügynöksége eltiltott az amerikai
exporttranzakciók gyakorlásától (mindegyik „Szankcionált fél”). Vásárló felelősséggel tartozik
továbbá azért, hogy saját joghatósága minden olyan helyi törvényét betartsa, amely a Vásárló
azon jogára vonatkozhat, hogy a Szoftvert importálja, exportálja vagy használja. Vásárló kijelenti
és szavatolja, hogy (i) nem állampolgára vagy lakosa egyetlen Embargó alá vont országnak sem,
(ii) nem fogja Tiltott célokra használni a Szoftvert, valamint (iii) nem tartozik a Szankcionált
felek közé. A Szoftver használatára vonatkozó jogok azzal a feltétellel kerülnek megadásra,
hogy a jelen szerződésben foglalt feltételek teljesítésének elmulasztása esetén ezek a jogosultságok
elvesznek. Ha az Adobe tudomást szerez arról, hogy ilyen jogsértés történt, megszűnhet a Szoftver
karbantartási és támogatási szolgáltatása.</p>
<br>
<p class="c4">
<b>10. Irányadó jog.</b></p>
<br>
<p class="c5">
10.1 Észak-Amerika. Ha a Vásárló Észak-Amerikában lakik (vagy ott található a székhelye, amennyiben
a Vásárló vállalkozás), akkor a jelen szerződésre és annak értelmezésére Kalifornia állam
jogszabályai az irányadók a jogszabályi ütközésre vonatkozó elvektől függetlenül. A Vásárló
visszavonhatatlanul hozzájárul a Kalifornia állambeli Santa Clara megye bíróságainak kizárólagos
illetékességéhez és helyszínéhez.</p>
<br>
<p class="c5">
10.2 Németország, Franciaország, Egyesült Királyság, Japán, Olaszország és Spanyolország.
Ha a Vásárló Németországban, Franciaországban, az Egyesült Királyságban, Japánban, Olaszországban
vagy Spanyolországban lakik (vagy ott található a székhelye, amennyiben Vásárló vállalkozás),
akkor a jelen szerződésre és annak értelmezésére a Vásárló lakóhelye szerinti ország jogszabályai
az irányadók a jogszabályi ütközésre vonatkozó elvektől függetlenül. Az adatvédelemmel kapcsolatos
igényekre Írország törvényei vonatkoznak, mely nem zárja ki a kötelező erejű törvénycikkek
alkalmazását. A Vásárló visszavonhatatlanul hozzájárul Frankfurt, Párizs, London, Tokió, Róma
és Madrid bíróságainak kizárólagos illetékességéhez és helyszínéhez.</p>
<br>
<p class="c5">
10.3 Ázsiai - csendes-óceáni országok. Ha a Vásárló a Délkelet-ázsiai Nemzetek Szövetségének
(ASEAN - Association of Southeast Asian Nations) egyik tagállamában lakik, kivéve Myanmart,
kontinentális Kínát, Hongkong Különleges Közigazgatási Területet, Makaó Különleges Közigazgatási
Területet, Tajvant (Kínai Köztársaság), a Koreai Köztársaságot, Bangladest vagy Nepált (vagy
ott található a székhelye, amennyiben a Vásárló vállalkozás), akkor a jelen szerződésre (beleértve
a jelen szakaszban foglalt bíráskodási megállapodást) és annak értelmezésére Szingapúr jogszabályai
az irányadók a jogszabályi ütközésre vonatkozó elvektől függetlenül. Az adatvédelemmel kapcsolatos
igényekre Írország törvényei vonatkoznak, mely nem zárja ki a kötelező erejű törvénycikkek
alkalmazását. Minden olyan vitát, amely a jelen szerződésből fakadóan vagy azzal kapcsolatban
felmerül - beleértve például a szerződés fennállásával, érvényességével vagy felmondásával
kapcsolatos vitákat is -, a szingapúri döntőbíróság elé kell vinni, és ennek végzését kell
elfogadni a Szingapúri Nemzetközi Döntőbírósági Központ (Singapore International Arbitration
Centre, SIAC) a döntőbíráskodás ideje alatt érvényben lévő döntőbíráskodási szabályainak megfelelően,
melyeket hivatkozásként a jelen szakasznak is tartalmaznia kell. A döntőbíró személyét - egy
főt - a feleknek közösen kell kiválasztaniuk. Amennyiben a döntőbíró személyében a keresetet
benyújtó fél írásbeli igényét követő harminc (30) napon belül nem sikerül megegyezni, a döntőbírót
a SIAC elnöke jelöli ki. A döntőbíráskodás nyelve az angol.</p>
<br>
<p class="c5">
10.4 Ausztrália, Új-Zéland, India, Srí Lanka és Myanmar. Ha a Vásárló Ausztráliában, Új-Zélandon,
Indiában, Srí Lankán vagy Myanmarban lakik (vagy ott található a székhelye, amennyiben a Vásárló
vállalkozás), akkor a jelen szerződésre és annak értelmezésére Anglia és Wales jogszabályai
az irányadók a jogszabályi ütközésre vonatkozó elvektől függetlenül. Az adatvédelemmel kapcsolatos
igényekre Írország törvényei vonatkoznak, mely nem zárja ki a kötelező erejű törvénycikkek
alkalmazását. A Vásárló visszavonhatatlanul hozzájárul London (Anglia) bíróságainak kizárólagos
illetékességéhez és helyszínéhez.</p>
<br>
<p class="c5">
10.5 A világ többi része. Ha a Vásárló a fenti 10.1.-10.4. szakaszokban felsorolt államok
egyikében sem lakik, akkor a jelen szerződésre és annak értelmezésére Írország törvényei lesznek
irányadók a jogszabályi ütközésre vonatkozó elvektől függetlenül. A Vásárló visszavonhatatlanul
hozzájárul Dublin (Írország) bíróságainak kizárólagos illetékességéhez és helyszínéhez.</p>
<br>
<p class="c5">
10.6 Jelen megállapodás minden rendelkezésétől függetlenül - jogai és érdekei megőrzése, valamint
bizonyos konkrét, ideiglenes jogorvoslatra alkalmas feltételek betartatása céljából - mind
az Adobe, mind a Vásárló felkérhet bármely bíróságot, közigazgatási szervet vagy egyéb hatóságot
bármely, a jogi vagy döntőbíráskodási eljárás megkezdése előtti vagy azzal párhuzamos ideiglenes
vagy tartós intézkedés, például gyorsított bírósági beavatkozás, maradéktalan teljesítés vagy
egyéb méltányos jóvátétel elrendelésére. Jelen megállapodásra nem vonatkoznak a következők,
melyek alkalmazása kifejezetten kizárt: (x) bármely joghatóság jogszabályainak konfliktusa,
(y) az Egyesült Nemzetek Egyezménye a Nemzetközi Áruértékesítési Szerződésekről, valamint
(z) az Egységes Számítógépes Információtovábbítási Tranzakciós Törvény (Uniform Computer Information
Transaction Act).
</p>
<br>
<p class="c4">
<b>11. Általános rendelkezések.</b></p>
<br>
<p class="c5">
Az Adobe felmondhatja a jelen szerződést, ha a Vásárló lényegesen megszegi a jelen szerződésben
foglalt bármely feltételt. Ha a jelen Szerződés bármely része érvénytelennek vagy kikényszeríthetetlennek
bizonyul, ez nem érinti a jelen Szerződés többi részének érvényességét, amely feltételeinek
megfelelően érvényes és kikényszeríthető marad. A jelen Szerződés csak írásban és az Adobe
felhatalmazott tisztségviselője által aláírva módosítható. Jelen megállapodás értelmezése
vagy magyarázata során annak angol nyelvű változata az irányadó. A jelen Szerződés az Adobe
és a Vásárló között a Szoftverrel kapcsolatban létrejött teljes megállapodás, és felvált a
Szoftverre vonatkozóan ezt megelőzően tett minden nyilatkozatot, megbeszélést, kötelezettségvállalást,
közlést és nyilvánosságra hozatalt.</p>
<br>
<p class="c4">
<b>12. Megjegyzés az USA kormányzati végfelhasználói részére.</b></p>
<br>
<p class="c5">
12.1 Az Adobe Technológia engedélyezése az USA kormányzata részére. A Vásárló vállalja, hogy
az Adobe Szoftver USA kormányzat vagy vállalkozója általi megvásárlásának engedélyezése során
az engedélyt a 48 C.F.R. cikkely 12.212 (polgári kormányhivatalok esetében) pontjában valamint
a 48 C.F.R. cikkely 227.7202-1 és 227.7202-4 (Védelmi Minisztérium esetében) pontjaiban rögzített
szabályok szerint adja. Az USA kormányzati végfelhasználók esetében az Adobe vállalja, hogy
eleget tesz a vonatkozó esélyegyenlőségről szóló jogszabályoknak, ideértve - amennyiben alkalmazható
- a módosított 11246 sz. kormányrendelet rendelkezéseit, a vietnami háborús veteránok beilleszkedését
elősegítő 1974 évi törvény 402 §-át (38 USC 4212), a módosított 1973 évi rehabilitációs törvény
503 §-át, továbbá a 41 CFR 60-1-től 60-60-ig terjedő részét, valamint a 60-250 és 60-741 részekben
foglalt szabályokat. Az előző mondatban foglalt, hátrányos helyzetűek negatív megkülönböztetése
ellenzéséről rendelkező pont és szabályok a jelen Szerződésbe utalás révén beleértendők.</p>
<br>
<p class="c5">
12.2 Kereskedelmi tételek. Az Egyesült Államok kormányzati felhasználói számára a Szoftver
és a Dokumentáció a 48 C.F.R. cikkely 2.101 szakasza értelmében vett „Kereskedelmi Árucikk”-nek
minősülnek, amely - értelemszerűen - a 48 C.F.R. cikkely 12.212 vagy 227.7202 szakaszában
említett „Kereskedelmi Számítógépes Szoftver”-t, illetve „Kereskedelmi Számítógépes Szoftverdokumentáció”-t
foglalja magába. A 48 C.F.R. cikkely 12.212, illetve 227.7202-1 és 227.7202-4 pontjainak értelemszerűen
megfelelve, az USA Kormányzati végfelhasználói a Kereskedelmi Számítógépes Szoftverre és a
Kereskedelmi Számítógépes Szoftverdokumentációra vonatkozó engedélyt az alábbiak szerint kapják:
(a) csak Kereskedelmi Árucikként és (b) csak azokkal a jogokkal együtt, amelyet a jelen szerződés
feltételeinek megfelelően minden egyéb végfelhasználó is megkap. A kiadatlan művekre vonatkozó
jogokat az Egyesült Államok szerzői jogi törvényei alapján fenntartjuk.</p>
<br>
<p class="c4">
<b>13. Engedélyeknek való megfelelés.</b></p>
<br>
<p class="c5">
Ha a Vásárló vállalkozó, társaság vagy szervezet, akkor a Vásárló hozzájárul ahhoz, hogy a
Szoftver által végzett licencmegfelelési ellenőrzések mellett tizenkét (12) havonta legfeljebb
egyszer az Adobe vagy annak felhatalmazott képviselője a Vásárlónak hét (7) munkanappal előbb
megküldött értesítést követőn átvizsgálja a Vásárló tanúsítványait, rendszereit és eszközeit,
ellenőrizve, hogy a Vásárló Adobe szoftvereinek vagy szolgáltatásainak telepítése és használata
összhangban áll-e az Adobe-tól kapott licencekkel. Például az Adobe jogosult megvizsgálni
a Vásárló azon tanúsítványait, amelyekből megállapítható, hogy a Szoftver telepítései sorozatszámmal
történtek-e, a Vásárló pedig köteles az ilyen tanúsítványokat az Adobe kérését követően haladéktalanul
a rendelkezésére bocsátani. Ezenkívül a Vásárló köteles az Adobe kérését követő harminc (30)
napon belül ellátni az Adobe-t minden olyan feljegyzéssel és információval, melyet az Adobe
annak meghatározása érdekében kér, hogy a Vásárló által használt Adobe szoftverek telepítési
és felhasználási módja megfelel-e a Vásárló által birtokolt érvényes licenceknek. További
információt a sorozatszámozással kapcsolatban a következő oldalon talál: <a target="ADB-ESG"
href="http://www.adobe.com/go/elicensing_hu">http://www.adobe.com/go/elicensing_hu</a>. Amennyiben
a hitelesítés felfedi a Szoftver vagy Tagság licenceinek elégtelenségét, a Vásárló azonnal
megszerzi a szükséges licenceket, tagságokat, valamint minden vonatkozó, elmaradt karbantartást
és támogatást.</p>
<br>
<p class="c4">
<b>14. Internetcsatlakozási lehetőség és adatvédelem.</b></p>
<br>
<p class="c5">
14.1 Automatikus kapcsolódás az Internethez. A Szoftver jelzés nélkül, automatikusan csatlakoztathatja
a Vásárló Számítógépét az Internethez, és az Adobe honlapjához vagy doménjéhez többek között
olyan célokból, hogy érvényesítse a Szoftverlicencet, illetve további információkat, funkciókat
vagy funkcionalitásokat bocsáthasson a Vásárló rendelkezésére. Az ilyen kapcsolatra és kommunikációra
az Adobe Online Adatvédelmi Irányelvelvei („Adatvédelmi Irányelvek”) az irányadók, melyek
a <a target="ADB-ESG" href="http://www.adobe.com/go/privacy_hu">http://www.adobe.com/go/privacy_hu</a>
oldalon érhetők el. Különösképp:</p>
<br>
<p class="c5">
14.1.1 Az Adatvédelmi Irányelveknek megfelelően az Adobe (a) a cookie-k, webes irányjelzők
és hasonló eszközök használatán keresztül nyomon követheti weboldalak meglátogatását, valamint
(b) a Vásárlóval kapcsolatos információkat gyűjthet és adhat tovább.</p>
<br>
<p class="c5">
14.1.2 Amint azt a hatályos jogszabályok engedélyezik vagy a Vásárló elfogadta, az Adobe (a)
küldhet a Vásárlónak tranzakciós üzeneteket az Adobe Online Szolgáltatások előmozdítására
vagy a Szoftver vagy az Adobe Online Szolgáltatások aktiválásához vagy regisztrálásához, vagy
(b) küldhet termékeken belüli marketingüzeneteket, melyekkel információt szolgáltat a Szoftverrel
vagy más Adobe termékekkel és Szolgáltatásokkal kapcsolatban többek között olyan információ
felhasználásával, mint platform verzió, Szoftver verziója, licenc státusza és nyelv.</p>
<br>
<p class="c5">
14.2 Frissítés. A Szoftver automatikusan, további jelzés nélkül (időszakosan vagy rendszeresen),
csatlakoztathatja Vásárló Számítógépét az Internethez (a) a letölthető és a Számítógépre telepíthető
Frissítések keresése érdekében, (b) hogy tájékoztassa az Adobe-ot a telepítési kísérletek
eredményéről.</p>
<br>
<p class="c5">
14.3 Aktiválás. A Szoftver megkövetelheti a Vásárlótól, hogy (a) szerezzen be Adobe azonosítót,
(b) aktiválja vagy újraaktiválja a Szoftvert, beleértve bizonyos komponenseket vagy funkciókat,
(c) regisztrálja a Szoftvert, vagy (d) érvényesítse a Tagságát. E követelmények automatikusan,
értesítés nélkül csatlakoztathatják a Vásárló Számítógépét az Internethez telepítéskor, futtatáskor,
és a későbbiekben rendszeres gyakorisággal. Csatlakozás után a Szoftver információkat gyűjt
és továbbít az Adobe-nak, amint az a <a target="ADB-ESG" href="http://www.adobe.com/go/activation_hu">
http://www.adobe.com/go/activation_hu</a> („Aktiválási Feltételek”) oldalon részletesen olvasható.
A Szoftver vagy a Vásárló kaphat továbbá információkat az Adobe-tól a Vásárló licencére, előfizetésére
vagy Tagságára vonatkozólag. Az Adobe az ilyen információt az érvényes licenc, előfizetés
vagy Tagság elvárásainak meg nem felelő, csalárd, jogszerűtlen használat észrevételezésére
és megelőzésére használja. A Szoftver aktiválásának vagy regisztrálásának, illetve a Tagság-előfizetés
érvényesítésének elmulasztása, vagy az Adobe által megállapított csalárd vagy nem jogszerű
Szoftverhasználat a Szoftver csökkentett működését vagy nem működtethetőségét, illetve az
előfizetés vagy Tagság megszüntetését vagy felfüggesztését eredményezheti.</p>
<br>
<p class="c5">
14.4 Deaktiválás. Vásárló deaktiválhatja és eltávolíthatja a Szoftvert a Számítógépéről azzal
a céllal, hogy jelen megállapodással összhangban egy másik Számítógépre telepíthesse („Deaktiválás”),
amint az részletesebben olvasható a <a target="ADB-ESG" href="http://www.adobe.com/go/activation_hu">
http://www.adobe.com/go/activation_hu</a> oldalon. A Deaktiváláshoz internetkapcsolat szükséges.</p>
<br>
<p class="c5">
14.5 Az Online Szolgáltatások használata. A Szoftver automatikusan, további jelzés nélkül,
időszakosan vagy rendszeresen csatlakoztathatja a Vásárló Számítógépét az Internetre, hogy
megkönnyítse az Adobe vagy harmadik felek által a Vásárló rendelkezésére bocsátott, a 16.4
pontban (Online Szolgáltatások) részletesebben leírt tartalmakhoz és szolgáltatásokhoz való
hozzáférést. Ezen túlmenően a Szoftver további jelzés nélkül automatikusan kapcsolódhat az
Internetre, hogy frissítse az e szolgáltatásoktól letölthető anyagokat annak érdekében, hogy
a Vásárló azonnal, akár kapcsolat nélküli üzemmódban is hozzáférhessen azokhoz. Ha a Vásárló
hozzáfér az Adobe Online Szolgáltatásokhoz (amint az a lenti 16.4. szakaszban meghatározásra
kerül), akkor az Adobe az Adatvédelmi Irányelvek figyelembe vételével átadhat és tárolhat
kiegészítő információkat, mint például a Vásárló Adobe azonosítóját, felhasználónevét és jelszavát.</p>
<br>
<p class="c5">
14.6 Digitális Tanúsítványok. A Szoftver digitális tanúsítványokat használ (amint az a 16.5
bekezdésben olvasható), hogy segítse a Vásárlót a letöltött állományoknak (például alkalmazásoknak
és tartalmaknak), valamint azok kibocsátóinak azonosításában. Például az Adobe AIR digitális
tanúsítványt használ, hogy segítsen a Vásárlónak azonosítani az Adobe AIR alkalmazások kiadóit.
Az Adobe Acrobat termékcsalád szintén használ digitális tanúsítványokat a hordozható dokumentumformátumú
(„PDF”) dokumentumokban az aláírásokhoz és az aláírások érvényesítéséhez, valamint a hiteles
PDF dokumentumok érvényesítéséhez. A Vásárló Számítógépe a digitális tanúsítvány érvényesítésekor
csatlakozhat az Internethez.</p>
<br>
<p class="c5">
14.7 Beállításkezelő. A Szoftver Flash Playert is magában foglalhat. A Flash Player elmenthet
bizonyos felhasználói beállításokat oly módon, hogy eltárolja őket a Vásárló Számítógépén,
mint helyi megosztott objektumot. Ezek a beállítások Számítógépen futó Flash Player példányhoz
kapcsolódnak, lehetővé téve a Vásárló számára, hogy saját maga állítsa be a valós idejű alkalmazások
testre szabását. A Flash Player Settings Manager megengedi e beállítások módosítását, beleértve
azt is, hogy korlátozza a harmadik feleket a helyi megosztott objektumok mentésében, vagy
hogy engedélyezze harmadik felek tartalmai részére a hozzáférés jogát a számítógép mikrofonjához
és kamerájához. A Flash Player verzió beállításainak konfigurálásával kapcsolatban bővebb
tájékoztatást a <a target="ADB-ESG" href="http://www.adobe.com/go/settingsmanager_hu">http://www.adobe.com/go/settingsmanager_hu</a>
oldalon talál, ideértve azt is, hogy hogyan kell letiltani a helyi megosztott objektumokat
a Flash Player beállításkezelőjében. További információt a helyi megosztott dokumentumokról
a következő oldalon talál: <a target="ADB-ESG" href="http://www.adobe.com/go/flashplayer_security_hu">
http://www.adobe.com/go/flashplayer_security_hu</a>.
</p>
<br>
<p class="c4">
<b>15. Egyenrangú hálózatok.</b></p>
<br>
<p class="c5">
A Szoftver felhasználhatja a Vásárló helyi területi hálózathoz való kapcsolódását a más Adobe
szoftverekhez történő, további jelzés nélküli automatikus csatlakozásra, ennek során pedig
jelezheti a helyi területi hálózaton, hogy készen áll a más Adobe szoftverekkel való kommunikációra.
Ezek a kapcsolások továbbadhatják a Vásárló kapcsolatának IP címét a helyi hálózat számára.</p>
<br>
<p class="c4">
<b>16. Különleges rendelkezések és kivételek.</b></p>
<br>
<p class="c5">
A jelen pont a Szoftver bizonyos komponenseire és bizonyos termékekre vonatkozóan különleges
rendelkezéseket, illetve a fenti feltételek tekintetében bizonyos kivételeket tartalmaz. Amennyiben
a jelen pontban foglalt bármely rendelkezés ütközik a jelen Szerződés egyéb feltételeivel,
akkor a jelen pontban megfogalmazott feltételek felülírják az egyéb feltételeket.</p>
<br>
<p class="c5">
16.1 A sérelem kizárásáról szóló rendelkezések; Európai Gazdasági Térség; Kötelező megjegyzés
Ausztráliára.</p>
<br>
<p class="c5">
16.1.1 A jelen Szerződés nem csorbítja semelyik - többek között fogyasztói minőségben eljáró
- fél törvényes jogait. Például Új-Zélandon azon fogyasztók tekintetében, akik személyes,
háztartási vagy otthoni használatra (nem üzleti célokra) szerzik be a Szoftvert, a jelen szerződés
a fogyasztóvédelmi garanciákról szóló törvény (Consumer Guarantees Act) hatálya alá esik.</p>
<br>
<p class="c5">
16.1.2 Ha Vásárló a Szoftvert az Európai Gazdasági Térségben (EGT) vásárolta, huzamosabb ideig
az EU-ban tartózkodik és fogyasztónak minősül (azaz a Szoftvert személyes, nem üzleti célokra
használja), akkor vásárlására és szoftverhasználatára a 6. Pont (Korlátozott jótállás) nem
alkalmazandó. Helyette az Adobe a vásárlástól számított 2 évig szavatolja, hogy a Szoftver
a vonatkozó felhasználói kézikönyvben rögzített funkcionalitással rendelkezik (a „megállapodott
funkcionalitások”), amennyiben azt Kompatibilis Számítógépen használják. A megállapodás szerinti
funkcionalitásoktól való nem lényeges eltérésre nem lehet jótállási igényeket alapozni. A
JELEN JÓTÁLLÁS NEM VONATKOZIK A SZOFTVER KIADÁS ELŐTTI, PRÓBA-, INDULÓ VAGY TERMÉKMINTAKÉNT
HASZNÁLT PÉLDÁNYAIRA, A BETŰKÉSZLET-SZOFTVERRE, VAGY A VÁSÁRLÓ ÁLTAL VÉGREHAJTOTT VÁLTOZTATÁSOK
MIATT MŰKÖDŐKÉPTELEN SZOFTVERRE. Szavatossági igényének érvényesítéséhez e kétéves időszakon
belül a Vásárlónak értesítenie kell az Adobe Ügyfélszolgálatát, és be kell mutatnia a Szoftver
vásárlását igazoló bizonylatokat. Az Adobe ellenőrzi, hogy a Szoftverben van-e a hiba, illetve
felhívja a Vásárló figyelmét arra, ha a hiba oka a Szoftver helytelen telepítése (ebben az
esetben az Adobe támogatást nyújt a Vásárlónak). Ha a Szoftver hibás, a Vásárló kérheti az
Adobe-tól a vételár visszatérítését vagy a Szoftver javított, illetve helyettesítő példányát.
Vásárló csak attól az eladótól kér visszatérítést, akitől a Szoftvert megvásárolta. A kérelmet
a vásárlást igazoló bizonylatok kíséretében kell benyújtani. Amennyiben a Vásárló jótállással
kapcsolatos információit elfogadják, az Adobe teljesíti a javított, illetve helyettesítő Szoftverre
vonatkozó kérését, kivéve, ha ez az Adobe számára ésszerűtlen eljárást jelentene, amely esetben
visszatéríti a Vásárlónak a termék árát. A jótállással kapcsolatos támogatásért, kérjük, lépjen
kapcsolatba az Adobe Ügyfélszolgálatával.</p>
<br>
<p class="c5">
Felhívjuk figyelmét, hogy a 8 pont (Felelősségkorlátozás) rendelkezései továbbra is alkalmazandók
a Szoftver használatával kapcsolatban benyújtott kártérítési kérelmek esetében. Mindamellett
az Adobe felelősséget vállal a jelen Szerződés Adobe részéről történő megszegése esetén ésszerűen
előrelátható közvetlen veszteségekért. Javasoljuk, hogy a Vásárló tegyen meg minden ésszerű
intézkedést a károk elkerülése vagy enyhítése érdekében; különösképpen javasoljuk, hogy készítsen
biztonsági másolatokat a Szoftverről és saját számítógépen tárolt adatairól.</p>
<br>
<p class="c5">
A jelen Szerződésnek, és különösen annak 16.1.2 pontjának célja, hogy leírja a Vásárlót abban
az esetben megillető (többek között jogszabályban előírt) jogokat, ha a Szoftver használata
során gondjai merülnének fel. Ha a Vásárló törvényben előírt jogai szélesebb körűek e leírásnál,
a törvényben előírt jogok alkalmazandók.</p>
<br>
<p class="c5">
16.1.3 A jelen szerződés egyik feltétele sem (ideértve a 4.4. szakaszt is) korlátozza a Szoftver
visszafejtésére vonatkozó bármely olyan le nem mondható jogot, amely Vásárlót az alkalmazandó
jog szerint megilletheti. Például ha a Vásárló az Európai Unióban (EU) tartózkodik, akkor
a vonatkozó jogszabályokban meghatározott bizonyos feltételek esetén lehet olyan joga, hogy
visszafejtse a Szoftvert, ha ez szükséges ahhoz, hogy a Szoftvert egy másik szoftverrel együtt
működtesse, és Adobe nem tette elérhetővé ezt az információt, de ebben az esetben a Vásárlónak
előzetesen írásban kérnie kell Adobe-tól az ilyen működés eléréséhez szükséges információk
szolgáltatását. Az ilyen visszafejtést továbbá csak a Vásárló vagy olyan személy végezheti,
aki jogosult a Szoftvert a Vásárló nevében használni. Adobe jogosult ésszerű feltételeket
szabni az információ megadása előtt. Az Adobe által szolgáltatott vagy a Vásárló által a jelen
Szerződés alapján engedéllyel megszerzett bármely információt a Vásárló csak az itt meghatározott
célra használhatja, és nem adhatja át harmadik félnek, illetve nem használhatja fel olyan
szoftver készítéséhez, amely lényegében hasonló a Szoftver megjelenéséhez, illetve nem használható
fel semmilyen olyan cselekményhez, amely az Adobe vagy licencszolgáltatói szerzői jogát sérti.</p>
<br>
<p class="c5">
16.1.4 Ha a Vásárló Ausztráliában jutott hozzá a Szoftverhez, akkor a következő rendelkezés
érvényes a jelen szerződésben foglalt bármilyen ellenkező értelmű rendelkezés ellenére:</p>
<br>
<p class="c5">
AZ AUSZTRÁLIAI VÁSÁRLÓK FIGYELMÉBE:</p>
<br>
<p class="c5">
A termékeinkhez olyan garancia jár, ami az ausztrál fogyasztóvédelmi törvény szerint nem zárható
ki. Ön jogosult cserére vagy visszatérítésre komoly meghibásodás esetén, illetve bármilyen
más ésszerűen előrelátható kár vagy veszteség kompenzációjára. Ön emellett jogosult az áru
megjavíttatására vagy kicseréltetésére, ha az áru minősége nem elfogadható, és a meghibásodás
nem tekinthető komoly meghibásodásnak. A szoftvertermékünkhöz emellett 90 napos garanciát
ad az Adobe Systems Software Ireland Limited, melynek irodája Írországban, a 4-6 Riverwalk,
Citywest Business Campus, Dublin 24 cím alatt található, mint az a Szerződésben meghatározásra
került. Ha a terméke nem felel meg a Felhasználói dokumentációban foglalt jellemzőknek és
funkcióknak az Önhöz történő kiszállítás utáni 90 napos periódusban, kérjük, hívja fel az
Adobe Ügyfélszolgálatát a 1800 614 863 számon. Ehhez készítse elő a termék adatait, a sorozatszámára
és a vásárlást igazoló dokumentumokat. Kérhetik Öntől, hogy jutassa vissza a szoftverterméket
arra a címre, amit akkor Önnek megadunk, ebben az esetben a visszaküldés költségét Önnek kell
állnia. A jótállásból eredő kedvezmények kiegészítései minden más, törvényből fakadó jognak
és jogorvoslatnak.</p>
<br>
<p class="c5">
16.2 A kiadás előtti Szoftverre vonatkozó további feltételek. Ha a Szoftver a kereskedelmi
forgalomba hozatal előtti változat vagy béta szoftver („Kiadás Előtti Szoftver”), akkor a
jelen pontot kell alkalmazni. A Kiadás előtti Szoftver nem tekinthető az Adobe végleges termékének,
és olyan kisebb programhibákat és egyéb problémákat tartalmazhat, amelyek rendszerhibát vagy
más meghibásodást, illetve adatvesztést okozhatnak. Előfordulhat, hogy az Adobe soha nem bocsátja
kereskedelmi forgalomba a Kiadás Előtti Szoftvert. Ha Vásárló a Kiadás Előtti Szoftvert olyan
külön írásbeli szerződés alapján kapta, mint például az Adobe Systems Incorporated licencmegállapodása
a még forgalomba nem hozott termékekre vonatkozóan, akkor a Vásárló Szoftverhasználatára is
ez a szerződés az irányadó. Az Adobe kérésére, illetve amikor az Adobe az adott Szoftvert
kereskedelmi forgalomba hozza, a Vásárlónak haladéktalanul vissza kell szolgáltatnia, vagy
meg kell semmisítenie a Kiadás Előtti Szoftver összes példányát. A KIADÁS ELŐTTI SZOFTVER
SAJÁT KOCKÁZATRA HASZNÁLHATÓ. KÉRJÜK, OLVASSA EL A 6 ÉS 8 PONTOKBAN A KIADÁS ELŐTTI SZOFTVERRE
IRÁNYADÓ KORLÁTOZOTT SZAVATOSSÁGOT ÉS FELELŐSSÉGKORLÁTOZÁSOKAT.</p>
<br>
<p class="c5">
16.3 Oktatási Célú Szoftvertermék. Ha a Szoftver Oktatási Célú Szoftvertermék (a Szoftvert
csak Oktatási vagy Diák-Tanár Végfelhasználók által való felhasználásra gyártják és forgalmazzák),
Vásárló nem jogosult a Szoftver használatára, kivéve, ha a saját joghatósága alatt Oktatási
Végfelhasználónak minősül. Bármilyen ellenkező értelmű rendelkezés ellenére az ilyen Oktatási
Célú Szoftverterméket csak abban az országban szabad telepíteni és használni, melyben a Vásárló
Oktatási Végfelhasználónak minősül. Az Európai Gazdasági Térségben lakó Vásárló esetén az
„ország” az Európai Gazdasági Térséget jelenti. A jogosultságról további információkat a <a
target="ADB-ESG" href="http://www.adobe.com/go/edu_purchasing_hu">http://www.adobe.com/go/edu_purchasing_hu</a>
oldalon talál. Kérjük, látogasson el a <a target="ADB-ESG" href="http://www.adobe.com/go/store_hu">
http://www.adobe.com/go/store_hu</a> honlapra, és keresse az Adobe termékek vásárlása világszerte
linkjét az Engedélyezett Oktatási Viszonteladó megtalálásához.</p>
<br>
<p class="c5">
16.4 Online Szolgáltatások.</p>
<br>
<p class="c5">
16.4.1 Az Adobe által nyújtott szolgáltatások. A Szoftver megkönnyíti a Vásárló számára az
Adobe és/vagy kapcsolt vállalkozásai által fenntartott honlapok tartalmaihoz és különféle
szolgáltatásokhoz („Adobe Online Szolgáltatások”) való hozzáférést. Ilyen Adobe Online Szolgáltatás
lehet többek között: az Adobe BrowserLab, az Adobe CS Review, a Business Catalyst, a Digital
Publishing Suite, az Acrobat.com, a Search for Help, a termékek üdvözlő képernyői, valamint
a Vásárló Szoftverbeállításainak tárolása. Egyes esetekben az Adobe Online Szolgáltatások
a Szoftveren belüli funkcióként vagy annak kiterjesztéseként jelenhetnek meg annak ellenére,
hogy azok honlapon tárolódnak. Az Adobe Online Szolgáltatáshoz való hozzáférés megkövetelheti
a Vásárlótól, hogy aktiválja a Szoftvert, szerezzen be Adobe azonosítót, fogadja el a Kiegészítő
Felhasználási Feltételeket, vagy fizessen külön díjat. Előfordulhat, hogy az Adobe Online
Szolgáltatások nem érhetők el minden nyelven vagy minden ország lakosai számára, és az Adobe
bármikor és bármely okból módosíthatja, illetve megszüntetheti bármely Adobe Online Szolgáltatás
rendelkezésre állását. Az Adobe fenntartja továbbá a jogot, hogy egy előzőleg díjmentesen
kínált Adobe Online Szolgáltatáshoz való hozzáférésért vagy annak használatáért díjat kezdjen
el felszámítani. A 14. szakasz rendelkezései értelmében, amikor a Szoftver Adobe Online Szolgáltatáshoz
csatlakozik, az ilyen Adobe Online Szolgáltatás igénybevételére nézve az Adobe Adatvédelmi
Szabályzata (<a target="ADB-ESG" href="http://www.adobe.com/go/privacy_hu">http://www.adobe.com/go/privacy_hu</a>),
az Adobe.com Használati Feltételek (<a target="ADB-ESG" href="http://www.adobe.com/go/terms_hu">http://www.adobe.com/go/terms_hu</a>),
valamint a Vásárlónak ekkor felajánlott Kiegészítő Felhasználási Feltételek irányadók.
</p>
<br>
<p class="c5">
16.4.2 Harmadik felek által nyújtott szolgáltatások. A Szoftver megkönnyítheti a Vásárló számára
az árut, információkat, szoftvert vagy szolgáltatást kínáló harmadik felek által fenntartott
honlapokhoz („Harmadik fél online szolgáltatása”) való hozzáférést. A bármely Harmadik fél
online szolgáltatásához való hozzáférés és azok használata tekintetében az adott honlapon
olvasható - vagy az ilyen Harmadik fél online szolgáltatásához bármilyen egyéb módon tartozó
- feltételek, felelősségkizárások és felhívások az irányadók. Az Adobe nem ellenőrzi és nem
hagyja jóvá Harmadik fél online szolgáltatásait, és azokért nem vállal felelősséget. Bármely
kapcsolat a Vásárló és harmadik felek között valamely Harmadik fél online szolgáltatásával
összefüggésben kizárólag a Vásárló és az adott harmadik fél ügye. Előfordulhat, hogy valamely
Harmadik fél online szolgáltatása nem érhető el minden nyelven vagy minden ország lakosai
számára, és az Adobe bármikor és bármely okból módosíthatja, illetve megszüntetheti bármely
Harmadik fél online szolgáltatásának elérhetőségét.</p>
<br>
<p class="c5">
16.4.3 HACSAK AZ ADOBE, ANNAK LEÁNYVÁLLALATAI VAGY A HARMADIK FÉL KÜLÖN SZERZŐDÉSBEN KIFEJEZETTEN
ELTÉRŐEN NEM RENDELKEZNEK, A VÁSÁRLÓ A SAJÁT KOCKÁZATÁRA, A 7 ÉS 8 PONTOKBAN FOGLALT JÓTÁLLÁS
ÉS FELELŐSSÉGKORLÁTOZÁSOK ALAPJÁN HASZNÁLJA AZ ADOBE VAGY HARMADIK FELEK ÁLTAL NYÚJTOTT ONLINE
SZOLGÁLTATÁSOKAT.</p>
<br>
<p class="c5">
16.5 Digitális Tanúsítványok.</p>
<br>
<p class="c5">
16.5.1 Használat. A digitális tanúsítványokat a <a target="ADB-ESG" href="http://www.adobe.com/go/partners_cds_hu">
http://www.adobe.com/go/partners_cds_hu</a>, illetve a <a target="ADB-ESG" href="http://www.adobe.com/go/aatl_hu">
http://www.adobe.com/go/aatl_hu</a> címen felsorolt, az Adobe által tanúsított és megbízhatónak
ítélt Adobe Certified Document Services (CDS) és Adobe Approved Trust List vendors („AATL”)
külső beszállítók (gyűjtőnéven: „Tanúsító Szervezetek”), vagy maga az Adobe adja ki.</p>
<br>
<p class="c5">
16.5.2 Feltételek. A digitális tanúsítványokon alapuló vásárlás, használat és az azok iránti
bizalom a Vásárló és a Tanúsító Szervezet felelőssége. Mielőtt a Vásárló megbízik egy tanúsított
dokumentumban, digitális aláírásban vagy egy Tanúsító Szervezet szolgáltatásában, vizsgálja
meg azokat az érvényes feltételeket, amelyek alapján az adott Tanúsító Szervezet szolgáltatást
nyújt, ideértve például az előfizetési megállapodásokat, kölcsönös bizalmon alapuló megállapodásokat,
a tanúsítás szabályaira és gyakorlatára vonatkozó nyilatkozatokat. Az Adobe CDS- illetve AATL-beszállítóival
kapcsolatban bővebb információt a <a target="ADB-ESG" href="http://www.adobe.com/go/partners_cds_hu">
http://www.adobe.com/go/partners_cds_hu</a>, illetve a <a target="ADB-ESG" href="http://www.adobe.com/go/aatl_hu">
http://www.adobe.com/go/aatl_hu</a> címen talál.</p>
<br>
<p class="c5">
16.5.3 Tudomásulvétel. A Vásárló tudomásul veszi, hogy (a) konfigurációs vagy egyéb külső
okokból fakadóan a Szoftver érvényesként tüntetheti fel az aláírást akkor is, ha a digitális
tanúsítványt a valóságban már visszavonták, vagy az a hitelesítés végzése előtt lejárt; (b)
a digitális tanúsítvány biztonsága vagy integritása veszélybe kerülhet a dokumentumot aláíró
fél, az érintett Tanúsító Szervezet vagy valamely külső fél cselekedete vagy mulasztása folytán;
és (c) a tanúsítvány a kibocsátó saját kiadmánya is lehet, amelyet nem Tanúsító Szervezet
adott ki. A VÁSÁRLÓ EGYEDÜL FELEL AZÉRT A DÖNTÉSÉRT, HOGY MEGBÍZIK-E A TANÚSÍTVÁNYBAN. AMÍG
A VÁSÁRLÓ NEM KAP ÍRÁSBELI BIZTOSÍTÉKOT A TANÚSÍTÓ SZERVEZETTŐL, ADDIG SAJÁT KOCKÁZATÁRA HASZNÁLJA
A DIGITÁLIS TANÚSÍTVÁNYT.</p>
<br>
<p class="c5">
16.5.4 Külső kedvezményezettek. A Vásárló elismeri, hogy bármely olyan Tanúsító Szervezet,
amelynek tanúsítványát elfogadta, a jelen Szerződésnek külső kedvezményezettje, aki a maga
részéről ugyanolyan jogokkal rendelkezik a jelen Szerződés érvényre juttatását tekintve, mint
maga az Adobe.</p>
<br>
<p class="c5">
16.5.5 Jogorvoslat. A Vásárló vállalja, hogy vétlennek tartja és kártalanítja az Adobe-ot
és az érintett Tanúsító Szervezetet (a feltételekben foglalt kifejezett rendelkezések kivételével)
minden olyan anyagi felelősségért, veszteségért, cselekedetért, kárért vagy követelésért (ideértve
az ésszerű kiadásokat, költségeket és jogi díjakat), amelyek a Szervezet szolgáltatásainak
igénybevételével kapcsolatban vagy azokkal összefüggésben, illetve azokban bízva keletkeztek,
ideértve korlátozás nélkül: (a) a lejárt vagy visszavont tanúsítványra történt hagyatkozást;
(b) a tanúsítvány nem megfelelő ellenőrzését; (c) a tanúsítvány oly módon történő használatát,
amelyet a vonatkozó feltételek, a jelen Szerződés vagy a vonatkozó jogszabályok nem engednek
meg; (d) a kibocsátó szolgáltatásaira vagy tanúsítványaira hagyatkozó, az adott körülmények
között ésszerűtlen döntés meghozását; illetve (e) a szolgáltatásokra vonatkozó feltételekben
megkövetelt kötelezettségek teljesítésének elmulasztását.</p>
<br>
<p class="c5">
16.6 Betűkészlet-szoftver. Amennyiben a Szoftver betűkészlet-szoftvert tartalmaz:</p>
<br>
<p class="c5">
16.6.1 A betűkészlet-szoftver együtt használható a Szoftverrel a 2 pontban leírt Számítógépeken,
illetve a betűkészlet-szoftveren tárolt adatokat a számítógépből bármely, az adott Számítógép(ek)hez
csatlakoztatott kimeneti eszköz(ök)re elküldheti.</p>
<br>
<p class="c5">
16.6.2 Ha a Számítógépek Engedélyezett Mennyisége öt (5) vagy annál kevesebb, akkor a betűkészlet-szoftver
letölthető a legalább az egyik Számítógéphez csatlakoztatott kimeneti eszköz memóriájába (merevlemezre
vagy a (RAM) végtelen hozzáférésű memóriába), illetve a Számítógépek Engedélyezett Mennyiségének
az ötös minden szorzata után eggyel több ilyen kimeneti eszköz memóriájába annak érdekében,
hogy a betűkészlet-szoftver állandóan az adott kimeneti eszköz tárolójában maradjon.</p>
<br>
<p class="c5">
16.6.3 A betűkészlet(ek)ről másolat készíthető, ha a Vásárló azokat egy bizonyos állomány
esetében nyomdai vagy egyéb szolgáltatásokat nyújtó vállalkozásnál használta, és e vállalkozás
használhatja a betűkészlete(ke)t az állomány feldolgozásához, feltéve, hogy az adott vállalkozás
érvényes engedéllyel rendelkezik az adott betűkészlet-szoftver használatához.</p>
<br>
<p class="c5">
16.6.4 A betűkészlet-szoftver másolatai elektronikus dokumentumokba illeszthetők a dokumentumok
kinyomtatása és megtekintése céljából. A jelen engedély még hallgatólagosan sem enged további
beillesztési jogot.</p>
<br>
<p class="c5">
16.6.5 A fentiektől eltérő kivételként a <a target="ADB-ESG" href="http://www.adobe.com/go/restricted_fonts_hu">
http://www.adobe.com/go/restricted_fonts_hu</a> címen felsorolt betűkészletek kizárólag a
Szoftver felhasználói interfész működtetése céljából és nem bármely Output Fájlba történő
beépítés céljából képezik a Szoftver részét. Az ilyen felsorolt betűkészletek nem engedélyezettek
a 16.6 pont alapján. A Vásárló vállalja, hogy nem másolja le, nem helyezi át, nem aktiválja
vagy használja, és nem engedi bármely betűkészlet-kezelő eszköznek, hogy átmásolja, áthelyezze
vagy használja az ilyen felsorolt betűkészleteket a Szoftvertől eltérő bármely szoftveralkalmazásban,
programban vagy fájlban, illetve ezekkel.</p>
<br>
<p class="c5">
16.6.6 Nyílt forráskódú betűkészletek. Előfordulhat, hogy némely, az Adobe által a Szoftverrel
terjesztett betűkészlet nyílt forráskódú. Az ilyen nyílt forráskódú betűkészlet Vásárló általi
használatára a vonatkozó licencfeltételek érvényesek, melyek a <a target="ADB-ESG" href="http://www.adobe.com/go/font_licensing_hu">
http://www.adobe.com/go/font_licensing_hu</a> oldalon érhetők el.</p>
<br>
<p class="c5">
16.7 After Effects Render Engine. Ha a Szoftver tartalmazza az Adobe After Effects teljes
változatát, akkor korlátlan számban telepíthető Render Engine a Számítógépekre olyan Belső
Hálózaton belül, amely legalább egy olyan Számítógépet foglal magában, amelyre az Adobe After
Effects szoftver teljes változatát telepítették. A „Render Engine” kifejezés a Szoftvernek
egy olyan telepíthető részét jelenti, amely lehetővé teszi az After Effects projektek rendelését,
de nem használható fel projektek létrehozására vagy módosítására, illetve nem tartalmazza
a teljes After Effects felhasználói interfészt.</p>
<br>
<p class="c5">
16.8 Acrobat Standard, Acrobat Pro és Adobe Acrobat Suite jellemzők. Amennyiben a Szoftver
Acrobat Standard, Acrobat Pro, Acrobat Suite verziót vagy a fenti szoftverek bizonyos funkcióit
tartalmazza, akkor a jelen 16.8 pont alkalmazandó.</p>
<br>
<p class="c5">
16.8.1 További meghatározások.</p>
<br>
<p class="c5">
16.8.1.1 A „Kibocsátás” egy Bővített Dokumentumnak egy vagy több címzetthez történő kézbesítését,
illetve bármilyen közvetlen vagy közvetett módon - például, de nem kizárólag, valamilyen hálózaton
vagy az Interneten keresztül történő - eljuttatását jelenti.</p>
<br>
<p class="c5">
16.8.1.2 A „Kiterjesztett Dokumentum” olyan PDF-fájlokat jelent, amelyet a Szoftverrel módosítottak
úgy, hogy képesek legyenek helyileg is kitöltött (filled-in) PDF-ket tartalmazó dokumentumok
mentésére.</p>
<br>
<p class="c5">
16.8.2 A Szoftver tartalmazhat olyan engedélyező technológiát, mely lehetővé teszi a Vásárló
számára a PDF dokumentumok bizonyos funkciókkal való használatát a Szoftverben elhelyezett
elektronikus megbízólevelek alkalmazása révén („Kulcs”). A Vásárló vállalja, hogy a Kulcshoz
semmilyen célból nem fér hozzá, és nem próbál meg hozzáférni, azt nem ellenőrzi, nem tiltja
le, nem távolítja el, nem használja, és nem osztja meg mással.</p>
<br>
<p class="c5">
16.8.3 Minden egyedi Kiterjesztett Dokumentum esetében a Vásárló csak (a) ezen Kiterjesztett
Dokumentum korlátlan számú egyedi felhasználónak történő Telepítésére jogosult, azonban a
telepítésben részesülők adatait tartalmazó Kiterjesztett Dokumentumból (vagy ezen Kiterjesztett
Dokumentum papírváltozatából) ötszáznál (500-nál) több előfordulással nem kivonatolhat adatokat;
vagy (b) a Kiterjesztett Dokumentumot csak legfeljebb 500 egyedi használónak telepítheti,
ugyanakkor korlátlan számban kivonatolhatja a telepítésben részülő felhasználók adatait a
Kiterjesztett Dokumentumból. A további Acrobat Standard, Acrobat Pro vagy Adobe Acrobat Suite
licencek megszerzése nem növeli meg az előző limiteket (azaz az előző limitek nem változnak
annak ellenére sem, hogy esetleg a Vásárló több Acrobat Standard, Acrobat Pro vagy Adobe Acrobat
Suite licenccel rendelkezik). Kétségek elkerülése végett amennyiben Vásárló másik Adobe terméket
vagy szolgáltatást vásárol, mely lehetővé teszi a PDF-fájlok vagy formátumok nagyobb számban
történő elküldését (pl.: Adobe FormsCentral vagy Adobe LiveCycle Reader Extensions), akkor
annak az Adobe terméknek vagy szolgáltatásnak a feltételei felülírják a jelen 16.8.3. szakaszt.</p>
<br>
<p class="c5">
16.9 Adobe Runtime terjesztése. A Vásárló csak a Szoftver (beleértve a Szoftverrel rendelkezésre
bocsátott segédprogramokat) használatával létrehozott fejlesztői alkalmazás teljesen integrált
részeként terjesztheti az Adobe Runtime-ot, például olyan alkalmazás részeként, melyet Apple
iOS vagy Android™ operációs rendszereken való futtatásra csomagoltak be. Az ennek eredményeként
létrejött Output Fájl vagy fejlesztői alkalmazás nem PC egységen megkövetelheti a Vásárlótól
bizonyos licencek megszerzését, mely újabb jogdíjak hatálya alá eshet, mint például a 16.14.
és 16.15. szakaszokban megfogalmazottak. A Vásárló kizárólagos felelőssége az ilyen licencek
megszerzése és az ilyen jogdíjak megfizetése. Az Adobe nem biztosít ilyen licencet a harmadik
felek technológiájához a jelen szerződés feltételei értelmében. A jelen szakaszban kifejezetten
meghatározottak kivételével a Vásárlónak nem áll jogában terjeszteni az Adobe Runtime szoftvert.
</p>
<br>
<p class="c5">
16.10 Contribute Publishing Services. A Contribute Publishing Services szoftverhez tartozó
végfelhasználói szoftverlicenc szerződésének rendelkezéseit figyelembe véve a Vásárló nem
jogosult a Contribute Publishing Services szoftverhez való csatlakozásra, kivéve, ha a Vásárló
minden olyan személy tekintetében, aki ezen szoftverhez kapcsolódik, rendelkezik érvényes
licenccel. Ugyanakkor a Vásárló jogosult az Adobe Contribute szoftver tesztverzióit telepíteni,
és azokkal a Contribute Publishing Szoftverhez csatlakozni a Contribute Publishing Services
szoftver végfelhasználói licencszerződésének rendelkezései szerint.</p>
<br>
<p class="c5">
16.11 Adobe Presenter. Amennyiben a Szoftver magában foglalja az Adobe Presentert is, és Vásárló
az Adobe Connect Add-in-t telepíti vagy a Szoftver használatához kapcsolódóan az Adobe Acrobat
Connect Add-in-t használja, a Vásárló elfogadja, hogy az ilyen add-int csak asztali számítógépre,
nem pedig más nem PC-alapú (non PC) termékre telepíti, és csak ilyen gépen használja; a jelen
esetben a nem PC-alapú termékkategória magában foglalja többek között a webes eszközöket,
a set-top boxot, a kézi készüléket (handheld), a telefont, vagy a web pad termékeket. Ezen
túlmenően a Szoftver azon része, amely olyan prezentációba, információba vagy tartalomba van
beágyazva, amelyet a Szoftverrel készítettek („Adobe Presenter Run Time”) csak azzal a prezentációval,
információval vagy tartalommal használható, amelybe az be van ágyazva. A Vásárló nem jogosult
az Adobe Presenter Run Time-ot másként felhasználni, mint ahogy a prezentációban, információban
vagy tartalomban megtalálható, és köteles ezen prezentáció, információ vagy tartalom licencengedélyesét
is erre kötelezni. Ezen túlmenően a Vásárló nem jogosult az Adobe Presenter Run Time-ot módosítani,
visszafejteni, visszafordítani, és köteles a prezentáció, információ vagy tartalom licencengedélyesét
is erre kötelezni.</p>
<br>
<p class="c5">
16.12 Flash Builder - LiveCycle Data Services (LCDS) adatkezelő könyvtárral (Data Management
Library). Az Adobe Flash Builder tartalmazhatja az fds.swc könyvtárat. A Vásárló az fds.swc-t
csak az ügyféloldali adatkezelési kapacitások szolgáltatására használhatja, valamint output
fájlként a Vásárló által fejlesztett szoftveren belül, az alábbi feltételekkel: A Vásárló
(a) nem használhatja az fds.swc-t társítások vagy offline képességek engedélyezésére a szoftveren
belül, és (b) nem építheti be az fds.swc-t semmilyen olyan szoftverbe, amely hasonló az Adobe
LiveCycle Data Services-hez vagy a BlazeDS-hez. Ha a Vásárló a fentiek bármelyikét szándékozik
tenni, külön engedélyt kell kérnie az Adobe-tól.</p>
<br>
<p class="c5">
16.13 Digital Publishing Suite. Ha a Szoftver olyan komponenseket tartalmaz, melyeket az Adobe
Digital Publishing Suite szolgáltatásokkal való munkára vagy ezekhez való hozzáférésre terveztek
(„DPS”; az ilyen komponensek neve a továbbiakban „DPS Desktop Tool”), akkor a Vásárló kizárólag
az alábbi célokból telepítheti és használhatja őket: (a) Content Viewer programon belüli megjelenítésre
tervezett tartalom létrehozása vagy termelése (amint a DPS-re vonatkozó felhasználási feltételekben
meghatározásra került; az ilyen tartalom a továbbiakban: „Output”); (b) az Output értékelése
és tesztelése; valamint (c) ahol van ilyen, a DPS elérése és használata. Hacsak erre engedélyt
nem kap, a Vásárló nem jelenítheti meg, terjesztheti, módosíthatja, és nem mutathatja be nyilvánosan
a DPS Desktop Tool komponenseket.</p>
<br>
<p class="c5">
16.14 AVC TERJESZTÉSE. A következő figyelmeztetés azon Szoftverre vonatkozik, amely AVC import,
illetve export funkcióval rendelkezik: JELEN TERMÉK MAGÁNCÉLÚ, NEM KERESKEDELMI JELLEGŰ FELHASZNÁLÁSA
AZ AVC SZABADALMI PORTFÓLIÓ ALATT A FELHASZNÁLÁSI ENGEDÉLY SZERINT A FOGYASZTÓK SZÁMÁRA ABBÓL
A CÉLBÓL ENGEDÉLYEZETT, HOGY (a) KÓDOLJA A VIDEÓT AZ AVC SZABVÁNYOKNAK MEGFELELŐEN („AVC VIDEO”)
ÉS/VAGY (b) DEKÓDOLJA AZ AVC VIDEÓT, AMELYET A FOGYASZTÓ KÓDOLT NEM KERESKEDELMI JELLEGŰ TEVÉKENYSÉGE
SORÁN, ÉS/VAGY AMELY OLYAN VIDEÓSZOLGÁLTATÓTÓL SZÁRMAZIK, AKINEK ENGEDÉLYE VAN AVC VIDEÓ SZOLGÁLTATÁSÁRA.
AZ ENGEDÉLY NEM VONATKOZIK ÉS NEM VONATKOZTATHATÓ SEMMILYEN EGYÉB HASZNÁLATRA. TOVÁBBI INFORMÁCIÓÉRT,
KÉRJÜK, KERESSE FEL AZ MPEG LA, L.L.C. HONLAPJÁT: <a target="ADB-ESG" href="http://www.adobe.com/go/mpegla_hu">
http://www.adobe.com/go/mpegla_hu</a>.
</p>
<br>
<p class="c5">
16.15 MPEG-2 TERJESZTÉSE. A következő figyelmeztetés azon Szoftverre vonatkozik, mely MPEG-2
import, illetve export funkcióval rendelkezik: EZEN TERMÉKNEK A FOGYASZTÓ ÁLTAL TÖRTÉNŐ MAGÁNCÉLÚ,
A KÉPI INFORMÁCIÓ KÓDOLÁSÁRA VONATKOZÓ MPEG-2 SZABVÁNYNAK MEGFELELŐ HASZNÁLATON KÍVÜLI BÁRMILYEN
FELHASZNÁLÁSA - AZ MPEG-2 SZABADALMI PORTFOLIÓBA TARTOZÓ FELHASZNÁLÁSI ENGEDÉLY HIÁNYÁBAN
- KIFEJEZETTEN TILOS. AZ ENGEDÉLY AZ ALÁBBI CÍMEN SZEREZHETŐ BE: MPEG LA, L.L.C. 250 STEELE
STREET, SUITE 300 DENVER, COLORADO 80206.</p>
<br>
<p class="c5">
16.16 Apple. Ha a Szoftver az Apple iTunes Application Store-ból („Alkalmazás”) lett letöltve,
akkor a Vásárló elismeri és elfogadja a következő kiegészítő feltételeket: (a) Az Apple nem
tartozik felelősséggel az Alkalmazásért és annak tartalmáért; (b) Vásárló az Alkalmazást csak
nem átruházható licenccel használhatja bármilyen, a Vásárló tulajdonában álló vagy az Application
Store kiszolgálói feltételek engedélyével irányítása alatt tartott iPhone™, iPad™ vagy iPod
Touch™ készüléken; (c) az Apple-nek semmilyen kötelezettsége nincs arra, hogy bármilyen karbantartási
és támogatási szolgáltatást tartson fenn az Alkalmazás számára; (d) amennyire az irányadó
jog lehetővé teszi, az Apple-nek nincs jótállási kötelezettsége az Alkalmazásra, és Adobe
felelős minden igényért, veszteségért, kötelezettségért, kárért, költségért vagy kiadásért,
mely a jelen szerződésben meghatározott bármely jótállás alkalmazásának elmaradásából ered;
(e) az Apple nem felelős semmilyen, az Alkalmazásból vagy abból eredő igényért, hogy a Vásárló
az Alkalmazást birtokolja és/vagy használja, beleértve, de nem kizárólagosan: (i) termékfelelősségi
igényeket; (ii) bármely igényt, melyet az Alkalmazás nem tud valamely vonatkozó jogi előírás
szerint teljesíteni; valamint (iii) fogyasztóvédelmi igényeket; (f) az Apple nem felelős semmilyen
harmadik fél által támasztott arra vonatkozó igényért, hogy az Alkalmazás sérti valamely harmadik
fél szellemi tulajdonjogait; és (g) az Apple és a fiókvállalatai a jelen szerződés harmadik
fél kedvezményezettjei az ilyen Alkalmazásokra vonatkozólag, és az Apple-nek jogában áll a
Szerződést érvényre juttatni a Vásárlóval mint harmadik fél kedvezményezettel szemben.</p>
<br>
<p class="c6">
Gen_WWCombined-hu_HU-20121017_1230
</p>
<br>
</body>
</html>
